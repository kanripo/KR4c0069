# -*- mode: mandoku-view; -*-
#+TITLE: 白氏文集
#+DATE: 2015-09-11 08:22:14.755601
#+PROPERTY: ID KR4c0069
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 0
#+PROPERTY: FILE SB04n0441-000白氏長慶集-堂記.
<pb:KR4c0069_SBCK_000-1a>¶
龍門重修白樂天影堂記¶
　　　　　　　　　陶　榖　述¶
祭法曰法施於人則祀之洛書曰王者之¶
瑞則圖之世稱白傅文行比造化之功盖¶
後之學者&KR0002;群鳥之宗鳳皇百川之朝滄¶
海也秉筆之士出斯道而取位卿相者十¶
七八焉得不謂法施於人耶王者之瑞耶¶
饗廟食&KR0030;雲臺可矣矧山椒遺像乎陟彼¶
高崗慷&KR0099;前事松凋宰樹蕭瑟古埏之上¶
<pb:KR4c0069_SBCK_000-1b>¶
伊注逝川潺湲荒祠之下歳月未積棟宇¶
將壞考其由中和初黎民經之而弗勤詣¶
其製長興末&KR0087;王修之而弗至人神玄感¶
屬在興運今居守左相太原武公自許下¶
之撫三川也登鄂丘望太室且曰兹邑也¶
周公測景之地土圭在焉吾當正掬躬言¶
曰民以報　天子旣下車闢汚萊以實倉¶
廩寛獄市以處豪猾繇是十一之稅均三¶
千之條省暇日廵魏闕過天街又曰兹地¶
<pb:KR4c0069_SBCK_000-2a>¶
也成王定鼎之郊土氣猶屬吾當尋舊地¶
舉墜典以壯皇居遂上章法象緯以嚴端¶
門構鴻梁而路洛水繇是知拱辰之位肅¶
朝天之路通三載陟明我無慙德廣順三¶
祀歳在癸丑暮春之初予因芟除入洛獲¶
謁拜上公趨魏綘之庭金石在列入亞夫¶
之戸棨㦸生風初揖我以升降視禮之也¶
復接我以酒漿觀予志也始三揖而進終¶
百拜而退旣予旋軫相訪政事對曰河橋¶
<pb:KR4c0069_SBCK_000-2b>¶
破虜之勲有亰觀在滹水禦守之略有金¶
湯在雖三尺童子盡能知之子無可述因¶
以白公影堂爲&KR0003;公曰我武臣也惟干戈¶
是執昧爼豆之事幸爲我序白氏正勣及¶
修葺之義俾後之聞者足以勤爲善而嚮¶
令名是吾志也雖百金不恡矧土木乎予¶
曰彼白公服則儒士也位則文人也當官¶
&KR0032;事烈有丈夫志祗於批逆鱗刺權倖塞¶
左道&KR0130;平坦鎭陽拒命也指中人爲制將¶
<pb:KR4c0069_SBCK_000-3a>¶
救日月之蝕則戰士心恱武相遇盜也責¶
亰尹計賊犯雷霆之怒則姧臣股慄杭州¶
救旱因農源而積湖水龍門通嶮出家財¶
而鑿八灘著策數斗篇盡王佐之才有文¶
七十卷導平生之志向使得其位而且乆¶
行其道而不疑以憲宗之神武可繼文皇¶
也元和之刑政自同太宗也必當華夏宅¶
心上東封之書蠻夷屈膝納藁街之貢豈¶
&KR0033;擒吳定蜀平一蔡州而已或言祖畢公¶
<pb:KR4c0069_SBCK_000-3b>¶
聳身長揖而言曰異乎音之&KR0001;聞&KR0002;此則¶
白公太才羙寔輔相之英者豈徒丈夫耶¶
子其行矣予果得修之予歸　朝未再旬¶
邸吏捧公書相授具報訖事榖素乏口才¶
加之性懶蟠桃拂漢非尺箠可量&KR0033;以與¶
公問答䟽之如右别刋貞石以俟能者廣¶
順癸丑歲七月十有二日記¶
#+PROPERTY: JUAN 0
#+PROPERTY: FILE SB04n0441-000白氏長慶集-序.
<pb:KR4c0069_SBCK_000-4a>¶
白氏長慶集序¶
　　浙東觀察使元　稹　字微之述¶
白氏長慶集者太原人白居易之&KR0001;作居¶
易字樂天樂天始言試指之無二字能不¶
誤始旣言讀書勤敏與他兒異五六歲識¶
聲韻十五志詩賦二十七舉進士貞元末¶
進土尚馳竸不尚文就中六籍尤擯落禮¶
部侍朗高郢始用經藝爲進退樂天一舉¶
擢上第明年拔萃甲科由是性習相近遠¶
<pb:KR4c0069_SBCK_000-4b>¶
求玄珠斬白蛇等賦及百道判新進土竸¶
相傳於京師矣會憲宗皇帝冊召天下士¶
樂天對詔稱㫖又登甲科未幾入翰林掌¶
制誥比比上書言得失因爲賀雨泰中吟¶
等數十章指言天下事時人比之風騷焉¶
予始與樂天同校祕書之名多以詩章相¶
贈答會予譴&KR0122;江陵樂天猶在翰林&KR0009;予¶
百韻律詩及雜體前後數十章是後各佐¶
江通復相詶&KR0009;巴蜀江楚間洎長安中少¶
<pb:KR4c0069_SBCK_000-5a>¶
年逓相倣効竸作新詞自謂爲元和詩而¶
樂天秦中吟賀雨諷諭等篇時人罕能知¶
者然而二十年間禁省觀寺郵&KR0049;牆壁之¶
上無不書王公妾婦牛童馬走之口無不¶
道至於繕寫模勒衒賣於市井或持之以¶
交酒茗者處處皆是其甚者有至於盜竊¶
名姓苟求自售雜亂間厠無可柰何予甞¶
於平水市中見村校諸童竸習詩召而問¶
之皆對曰先生敎我樂天微之詩固亦不¶
<pb:KR4c0069_SBCK_000-5b>¶
知予之爲微之也又云雞林賈人求市頗¶
切自云本國宰相毎以百金換一篇其甚¶
僞者宰相輒能辨別之自篇章巳來未有¶
如是流傳之廣者長慶四年樂天自杭州¶
剌史以右庻子詔還予時剌㑹稽因得盡¶
徴其文手自排纉成五十卷凡二千一百¶
九十一首前輩多以前集中集爲名予以¶
爲陛下明年秋當改元長慶訖於是因號¶
曰白氏長慶集大凡人之文各有&KR0001;長樂¶
<pb:KR4c0069_SBCK_000-6a>¶
天之長可以爲多矣夫以諷諭之詩長於¶
激閑適之詩長於遣感傷之詩長於切五¶
字律詩百言而上長於贍五字七字百言¶
而下長於情賦賛箴戒之&KR0011;長於當碑記¶
叙事制詔長於實啓奏表状長於&KR0033;書檄¶
詞䇿剖判長於盡揔而言之不亦多乎哉¶
至於樂天之官族景行與予之交分淺深¶
非叙文之要也故不書長慶四年冬十二¶
月十日微之序¶
#+PROPERTY: JUAN 0
#+PROPERTY: FILE SB04n0441-000白氏長慶集-目録.
<pb:KR4c0069_SBCK_000-7a>¶
　白氏長慶集　五帙都五十卷¶
　　凡二千一百九十一首¶
第一帙詩七卷揔三百三十首¶
　第一卷　諷諭一　古調詩¶
　第二卷　諷諭二　古調詩¶
　第三卷　諷諭三　新樂府¶
　第四卷　諷諭四　新樂府¶
　第五卷　閑適一　古調詩¶
　第六卷　閑適二　古調詩¶
<pb:KR4c0069_SBCK_000-7b>¶
　第七卷　閑適三　古調詩¶
第二帙七卷揔四百七十二首¶
　第八卷　閑適四　古調詩¶
　第九卷　感傷一　古調詩¶
　第十卷　感傷二　古調詩¶
　第十一卷　感傷三　古調詩¶
　第十二卷　感傷四　謌行曲引¶
　第十三卷　律詩一¶
　第十四卷　律詩二¶
<pb:KR4c0069_SBCK_000-8a>¶
第三帙七卷揔六百十五首¶
　第十五卷　律詩三¶
　第十六卷　律詩四¶
　第十七卷　律詩五¶
　第十八卷　律詩六¶
　第十九卷　律詩七¶
　第二十卷　律詩八¶
　第二十一卷　詩賦¶
第四帙七卷揔七十九首¶
<pb:KR4c0069_SBCK_000-8b>¶
　第二十二卷　銘讚箴謡偈¶
　第二十三卷　哀祭文¶
　第二十四卷　碑碣¶
　第二十五卷　墓誌銘¶
　第二十六卷　記序¶
　第二十七卷　書¶
　第二十八卷　書序¶
第五帙七卷揔二百十三首¶
　第二十九卷　書頌譏論狀¶
<pb:KR4c0069_SBCK_000-9a>¶
　第三十卷　試䇿問制誥¶
　第三十一卷　中書制誥一　舊體¶
　第三十二卷　中書制誥二　舊體¶
　第三十三卷　中書制誥三　舊體¶
　第三十四卷　中書制誥四　新體祭¶
　　文冊文附¶
　第三十五卷　中書制誥五　新體¶
第六帙七卷揔二百五十八首¶
　第三十六卷　中書制誥六　新體¶
<pb:KR4c0069_SBCK_000-9b>¶
　第三十七卷　翰林制誥一　擬制附¶
　第三十八卷　翰林制誥二　擬制附¶
　第三十九卷　翰林制詔三　勑書批¶
　　答祭文賛文附¶
　第四十卷　翰林制詔四　勑書批¶
　　答祭文賛文附¶
　第四十一卷　奏状一¶
　第四十二卷　奏状二¶
第七帙七卷揔一百五十六首¶
<pb:KR4c0069_SBCK_000-10a>¶
　第四十三卷　奏狀三¶
　第四十四卷　奏狀四¶
　第四十五卷　策林一¶
　第四十六卷　䇿林二¶
　第四十七卷　策林三¶
　第四十八卷　䇿林四¶
　第四十九卷　甲乙判一¶
　第五十卷　甲乙判二¶
第八帙七卷共五百五十四首¶
<pb:KR4c0069_SBCK_000-10b>¶
後集¶
　第五十一卷　雜體　格詩　謌行¶
　第五十二卷　格詩　雜體¶
　第五十三卷　律詩一¶
　第五十四卷　律詩二¶
　第五十五卷　律詩三¶
　第五十六卷　律詩四¶
第九帙七卷共三百二十八首¶
　第五十七卷　律詩五¶
<pb:KR4c0069_SBCK_000-11a>¶
　第五十八卷　律詩六¶
　第五十九卷　碑誌序記表¶
　第六十卷　碑記序解祭文¶
　第六十一卷　銘誌序賛祭¶
　第六十二卷　律詩¶
　第六十三卷　格詩　雜體¶
第十帙七卷共五百七十八首¶
　第六十四卷　律詩¶
　第六十五卷　律詩¶
<pb:KR4c0069_SBCK_000-11b>¶
　第六十六卷　律詩¶
　第六十七卷　律詩　雜體附¶
　第六十八卷　律詩¶
　第六十九卷　半格詩　律詩附¶
　第七十卷　碑記銘吟偈¶
　　已上十冊共七十卷揔三千五百九¶
　　十四首¶
<pb:KR4c0069_SBCK_000-12a>¶
#+PROPERTY: JUAN 0
#+PROPERTY: FILE SB04n0441-000白氏長慶集-闕文.
<pb:KR4c0069_SBCK_000-13a>¶
　白氏長慶集卷第三十一闕文¶
　　　是集第三十一卷原空七十三行覆案卷首目錄佚題凡九初版之時¶
　　　未敢率補近獲明錫山華氏銅活字本源岀趙宋取以對勘其第四十¶
　　　八卷篇什次第與是本第三十一卷同闕文在焉實凡七十六行又七¶
　　　字亟爲錄附集末以成完書惜是本原空白葉岀諸臆計行字未能脗¶
　　　合耳丁卯八月吳縣姜殿揚識¶
　　　辛丘度可工部員外郞李石可左補闕李仍叔可右補闕三人同制¶
　勑朝散大夫右補闕内供奉飛騎尉辛丘度等朕詔丞相求方略忠讜之士¶
　置于左右而播等以石曁仍叔應詔言其爲人厚實謇&KR0033;嘗以文行謀畫客¶
　於幕府之間臨事敢言當官能守可使束帶同升諸朝乂言丘度介潔靜專¶
　不交勢利宜加推奬以勸其徒况久次者轉遷後來者登進皆適所用平章¶
　可之可依前件¶
　　　魏博軍將薛之縱等十四人各授官爵制¶
　勑薛之縱等去年冬授愬鉞俾自徐鎭潞而愬越與某麾下同德食不求飽¶
<pb:KR4c0069_SBCK_000-13b>¶
　席不暇暖節鎭殿定一如所委此誠愬之忠略然所賴之縱等焦心勠力同¶
　濟厥功而頒賞已逾時秩宜加等我有爵祿分而命之知吾不遺細大之功¶
　可依前件¶
　　　裴度李夷簡王播鄭絪楊於陵等各賜爵幷迴授爵制¶
　勑禮云臣下竭力盡忠以立功於國者必報之以爵祿此言上之不虚取於¶
　下也而司空度等咸以忠力作股肱心膂之臣大節大勞書在甲令然則功¶
　如是忠如是高爵重秩予何愛焉故能統御之初先行信賞詔主爵者合爲¶
　奏書或加寵進封或延恩任子次勤第品咸按舊章行乎敬之無忝予一人¶
　之嘉命可依前件¶
　　　鄭餘慶楊同懸等十人亡母追贈郡國夫人制¶
　勑鄭餘慶亡母某氏等大德不旌則勸善之典缺矣親不顯則揚名之道廢¶
　矣凡今公卿大夫至子元士濟濟然抱忠履信立吾朝者皆聖善之教燕翼¶
　之方所致也自家刑國有所從來不大封崇是忘報施朕去年仲月統御之¶
　初發號推恩先降是命豈&KR0033;光前慰後而已哉亦欲使天下爲母者聞庶幾¶
<pb:KR4c0069_SBCK_000-14a>¶
　乎善統其家慈訓其子厚人倫而美教化也可不務乎¶
　　　李真授咸陽令制¶
　勑某官李真近者西夷犯塞詔諸將岀師司計臣俊言置有應辯才可司饋¶
　餉故自京府掾假臺郞憲職以命之屬寇遁師旋未展其用况在公族推有¶
　器幹今授銅印俾宰咸陽夫庶官之任爲急西郊咫尺佇爾能聲可京兆府¶
　咸陽縣令¶
　　　劉縱授祕書郞制¶
　勑某官劉縱徒步詣闕上獻封章又自敍其先臣陳許間事皆歷歷可聽公¶
　侯子弟多溺於驕邪爾能讀書學文自可加奬圖籍之府命爾爲郞豈唯振¶
　滯求能且不欲使勳勞之後棲棲於塵土中可祕書省祕書郞¶
　　　程羣授坊州司馬制¶
　勑程羣嘗從事於鎭冀之間病免所職垂老之歲棄爲窮人倀倀無歸有足¶
　傷者夫一夫不獲者納諸隍此聖王用心推已及物今宜與羣祿食使飽暖¶
　其身亦猶晉君不能忘情於絳老也往佐中部爾其念哉可坊州司馬¶
<pb:KR4c0069_SBCK_000-14b>¶
　　海州刺史王元輔加中丞¶
勑海州刺史王元輔漢制二千石有政績者就中加命秩不卽改移蓋欲使¶
吏久於官而人安於化也今元輔爲郡頗有理名廉使上聞奏課居最宜加¶
中憲旌而寵焉庶使與吾共理者聞而知勸可兼御史中丞¶
　　楊潜可洋州刺史季繁可遂州刺史史備可濠州刺史制¶
勑朝散大夫守尙書金部郞中上柱國楊潜溫厚靜專有端士之操朝議大¶
夫前使持節吉州諸軍事吉州刺史上柱國季繁精强博敏有才子之稱將¶
仕郞前使持節諸軍事守光州刺史雲騎尉史備變通健決有良吏之用而¶
能本於文學輔以政事爲郞見其行爲郡聞其聲夫洋更梁之險遂居蜀之¶
腴濠控(以下不闕)¶
<pb:KR4c0069_SBCK_000-15a>¶
