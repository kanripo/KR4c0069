# -*- mode: mandoku-view -*-
#+TITLE: 白氏長慶集
#+DATE: 2015-09-23 10:18:43
#+PROPERTY: JUAN 11


　　初入峽有感¶
上有萬仞山下有千丈水蒼蒼兩崖間闊¶狹容一葦瞿
塘呀(牛加/切)直瀉灧澦屹中峙未夜¶黑巖昬無風白浪起
大石如刀劍小石如¶牙齒一步不可行況千三百里(自/峽)
<pb:KR4c0069_WYG_010-1b>
(州至忠州艱險相/繼凡一千三百里)苒蒻(如灼/切)竹篾¶&KR1850;(音/念)攲危檝師趾一
跌無完舟吾生繫於此¶常聞仗忠信蠻貊可行矣自古
漂流人豈<md:KR4c0069_SBCK_011-1b>¶盡非君子況吾時與命蹇舛不足恃常恐¶不
才身復作無名死¶
　　　過昭君村¶(村在歸州東北四十里/)
靈珠產無種彩雲出無根亦如彼姝子生¶此遐陋村至
麗物難掩遽選入君門獨美¶衆所嫉終棄出塞垣唯此
希代色豈無一¶顧恩事排勢須去不得由至尊白黑既
<pb:KR4c0069_WYG_010-2a>
可¶變丹青何足論竟埋代北骨不返巴東魂¶慘淡晩雲
水依稀舊鄉園妍姿化已久但<md:KR4c0069_SBCK_011-2a>¶有村名存村中有遺老
指㸃為我言不取¶往者戒恐貽來者寃至今村女面燒
灼成¶瘢痕¶
　　　自江州至忠州¶
前在潯陽日已歎賓朋寡忽忽抱憂懷出¶門無處寫今
來轉深僻窮峽巓山下五月¶斷行舟灩堆正如馬巴人
類猿狖(尤救/切)矍鑠滿¶山野敢望見交親喜逢似人者
<pb:KR4c0069_WYG_010-2b>
　　　初到忠州登東樓寄萬州楊八使君<md:KR4c0069_SBCK_011-2b>¶山束邑居窄峽牽氣候偏林巒少平地霧¶雨多陰天隠
隠煑鹽火漠漠燒畬(牛居/切)煙賴此¶東樓夕風月時翛然
憑軒望所思目斷心¶涓涓背春有去鴈上水無來船我
懷巴東¶守乃是關西賢平生已不淺流落重相憐¶水梗
漂萬里籠禽囚五年新恩同雨露逺¶郡鄰山川書信雖
往復封疆徒接連其如¶美人面欲見杳無縁¶
　　　郡中<md:KR4c0069_SBCK_011-3a>¶
<pb:KR4c0069_WYG_010-3a>
鄉路音信斷山城日月遲欲知州近逺堦¶前摘荔枝¶
　　　西樓夜¶
悄悄復悄悄城隅隠林杪山郭燈火稀峽¶天星漢少年
光東流水生計南枝鳥月没¶光沈沈西樓殊未曉¶
　　　東樓¶曉
脈脈復脈脈東樓無宿客城闇雲霧多峽¶深田地窄
宵燈尚留熖晨禽初展翮欲知<md:KR4c0069_SBCK_011-3b>¶山高低不見東方白¶
　　　寄王質夫
<pb:KR4c0069_WYG_010-3b>
憶始識君時愛君世縁薄我亦吏王畿不¶為名利著(直/畧)
(切/)春尋仙遊洞秋上雲居閣樓觀¶水潺潺(鈕山/切)龍潭花
漠漠吟詩石上坐引酒泉¶邊酌因話出處心心期老巖
壑忽從風雨¶别遂被簪纓縛君作出山雲我為入籠鶴¶
籠深鶴憔悴山逺雲飄泊去處雖不同同¶負平生約今
來各何在老去隨所託我守<md:KR4c0069_SBCK_011-4a>¶巴南城君佐征西幕年顏
漸衰颯(悉合/切)生計仍¶蕭索方含去國愁且羨從軍樂(音/洛)
舊遊疑是¶夢往事思如昨相憶春又深故山花正落
<pb:KR4c0069_WYG_010-4a>
　　　南賓郡齋即事寄楊萬州¶
山上巴子城山下巴江水中有窮獨人强¶名為刺史時
時竊自哂刺史豈如是倉粟¶餧家人黃縑裹妻子(忠州/刺史)
(已下悉以畬田粟/給禄食黃絹充俸)莓苔翳冠帶霧雨霾¶(音埋雨土/蒙茂也)樓雉
衙鼓暮復朝郡齋卧還起回首望南¶浦亦在煙波裏而
我復何嗟夫君猶滯此<md:KR4c0069_SBCK_011-4b>¶　　　招蕭處士¶
峽内豈無人所逢非所思門前亦有客相¶對不相知仰
<pb:KR4c0069_WYG_010-4b>
望但雲樹俯顧惟妻兒寢食¶起居外端然無所為東郊
蕭處士聊可與¶開眉能飲滿杯酒善吟長句詩庭前吏
散¶後江畔路乾時請君擕竹杖一赴郡齋期¶
　　　庭槐¶
南方饒竹樹唯有青槐稀十種七八死縱¶活亦支離何
此郡庭下一株獨華滋蒙蒙<md:KR4c0069_SBCK_011-5a>¶碧煙葉嫋嫋黃花枝我家
渭水上此樹蔭¶前墀忽向天涯見憶在故園時人生有
情¶感遇物牽所思樹木猶復爾況見舊親知
<pb:KR4c0069_WYG_010-5a>
　　　送客回晩興¶
城上雲霧開沙頭風浪定參差亂山出淡¶泞平江淨行
客舟已逺居人酒初醒嫋嫋¶秋竹梢巴蟬聲似磬¶
　　　東樓竹¶
瀟灑城東樓遶樓多修竹森然一萬竿白<md:KR4c0069_SBCK_011-5b>¶粉封青玉捲
簾睡初覺攲枕看未足影轉¶色入樓牀席生浮緑空城
絶賓客向夕彌¶幽獨樓上夜不歸此君留我宿¶
　　　九日登巴臺
<pb:KR4c0069_WYG_010-5b>
黍香酒初熟菊暖花未開閒聴竹枝曲淺¶酌茱茰杯去
年重陽日漂泊湓城隈今嵗¶重陽日蕭條巴子臺旅髩
尋巳白鄉書久¶不來臨觴一搔首座客亦徘徊¶
　　　東城尋春<md:KR4c0069_SBCK_011-6a>¶老色日上面歡情日去心今既不如昔後¶當不如今今
猶未甚衰每事力可任花時¶仍愛出酒後尚能吟但恐
如此興亦隨日¶消沈東城春欲老勉强一來尋¶
　　　江上送客
<pb:KR4c0069_WYG_010-6a>
江花巳萎絶江草已消歇逺客何處歸孤¶舟今日發杜
鵑聲似哭湘竹斑如血共是¶多感人仍為此中别¶
　　　桐花<md:KR4c0069_SBCK_011-6b>¶春令有常候清明桐始發何此巴峽中桐¶花開十月豈
伊物理變信是土宜别地氣¶反寒暄天時倒生殺草木
堅强物所禀固¶難奪風候一參差榮枯遂乖刺(郎達/切)況
吾北人¶性不耐(乃帶/切)南方熱强羸壽夭間安得依時節¶
　　　早祭風伯因懐李十一舎人
<pb:KR4c0069_WYG_010-6b>
逺郡雖褊陋時祀奉朝經夙興祭風伯天¶氣曉㝠㝠導
騎與從吏引我出東坰(涓熒/切)水霧¶重如雨山火高於星
忽憶早朝日與君趨<md:KR4c0069_SBCK_011-7a>¶紫庭步登龍尾道却望終南青一
别身向¶老所思心未寧至今想在耳玉音尚玲玲¶
　　　花下對酒二首¶
藹藹江氣春南賓閏正月梅櫻與桃杏次¶第城上發紅
房爛簇火素豔紛團雪香惜¶委風飄愁牽壓枝折樓中
老太守頭上新¶白髮冷淡病心情暄和好時節故園音
<pb:KR4c0069_WYG_010-7a>
信¶斷逺郡親賓絶欲問花前樽依然為誰設<md:KR4c0069_SBCK_011-7b>¶引手攀紅櫻紅櫻落似霰(先見/切)仰首看白日白¶日委如
箭年芳與時景頃刻猶衰變況是¶血肉身安能長强健
人心苦迷執慕貴憂¶貧賤愁色常在眉歡容不上面況
吾頭半¶白把鏡非不見何必花下杯更待他人勸¶
　　　不二門¶
兩眼日將闇四肢漸衰痩束帶賸(以証/切)昔圍穿¶衣妨(去/聲)
寛袖流年似江水奔注無昬晝志氣¶與形骸安得長依
<pb:KR4c0069_WYG_010-7b>
舊亦曾登玉陛舉措多<md:KR4c0069_SBCK_011-8a>¶紕(篇夷/切)繆至今金闕籍名姓獨
遺漏亦曾燒大¶藥消息乖火候至今殘丹砂燒乾不成
就¶行藏事兩失憂惱心交鬭化作顦顇翁抛¶身在荒陋
坐看老病逼須得醫王救唯有¶不二門其間無夭壽¶
　　　我身¶
我身何所似似彼孤生蓬秋霜剪根斷浩¶浩隨長風昔
於秦雍間今落巴蠻中昔為¶意氣郎今作寂寞翁外貌
雖寂寞中懷頗<md:KR4c0069_SBCK_011-8b>¶冲融賦命有厚薄委心任窮通通當為
<pb:KR4c0069_WYG_010-8a>
大¶鵬舉翅摩蒼穹窮則為鷦鷯一枝足自容¶苟知此道
者身窮心不窮¶
　　　哭王質夫¶
仙遊寺前别别來十年餘生别猶怏怏死¶别復何如客
從梓潼來道君死不虚驚疑¶心未信欲哭復踟蹰踟蹰
寢門側聲發淚¶亦俱衣上今日淚篋中前月書憐君古
人¶風重有君子儒篇詠陶謝輩風襟𥞇阮徒<md:KR4c0069_SBCK_011-9a>¶出身既蹇
屯生世仍須臾誠知天至高安¶得不一呼江南有毒蟒
<pb:KR4c0069_WYG_010-8b>
江北有妖狐皆享¶千年壽多於王質夫不知彼何徳不
識此¶何辜¶
　　　東坡種花二首¶
持錢買花樹城東坡上栽但購有花者不¶限桃杏梅百
果參雜種千枝次第開天時¶有早晚地力無高低紅者
霞豔豔白者雪¶皚皚(魚開/切)遊蜂逐不去好鳥亦栖來前
有長流<md:KR4c0069_SBCK_011-9b>¶水下有小平臺時拂臺上石一舉風前杯¶花枝
蔭我頭花蕊(如累切俗/作蕋)落我懷獨酌復獨詠不¶覺月平
<pb:KR4c0069_WYG_010-9a>
西巴俗不愛花竟春無人來唯此¶醉太守盡日不能迴¶¶
東坡春向暮樹木今何如漠漠花落盡翳¶翳葉生初每
日領童僕荷鉏仍決渠剗(楚簡/切)土¶壅其本引泉溉其枯
小樹低數尺大樹長¶丈餘封植未幾時高下齊扶疎養
樹既如<md:KR4c0069_SBCK_011-10a>¶此養民亦何殊將欲茂枝葉必先救根株¶云何
救根株勸農均賦租云何茂枝葉省¶事寛刑書移此為
郡政庶幾甿俗蘇¶
　　　登城東古臺
<pb:KR4c0069_WYG_010-9b>
迢迢東郊上有土青崔嵬不知何代物疑¶是巴王臺巴
歌久無聲巴宫没黃埃靡靡¶春草合牛羊縁四隈我來
一登眺目極心¶悠哉始見江山勢峰疊水環迴憑高視
聴¶曠向逺胷襟開唯有故園念時時東北來<md:KR4c0069_SBCK_011-10b>¶　　　哭諸故人因寄元九¶
昨日哭寢門今日哭寢門借問所哭誰無¶非故交親偉
卿既長往質夫亦幽淪屈指¶數年世收涕自思身彼皆
少於我先為泉¶下人我今頭半白焉得身久存好懷元
<pb:KR4c0069_WYG_010-10a>
郎¶中相識二十春昔見君生子今聞君抱孫¶存者盡老
大逝者已成塵早晩升平宅開¶眉一見君¶
　　　郡中春宴因贈諸客<md:KR4c0069_SBCK_011-11a>¶僕本儒家子待詔金馬門忝塵親近地孤¶負聖明恩一
旦奉優詔萬里牧逺人可憐¶島夷帥自稱為使君身騎
牂牁馬口食塗¶江鱗闇淡緋衫故斕斑白髮新是時嵗
二¶月玉厯布春分頒條示皇澤命宴及良辰¶冉冉趨府
吏蚩蚩聚州民有如蟄蟲鳥亦¶應天地春薰草席鋪坐
<pb:KR4c0069_WYG_010-10b>
藤枝酒注樽中庭¶無平地高下隨所陳蠻鼔聲坎坎巴
女舞¶蹲蹲使君居上頭掩口語衆賓勿笑風俗<md:KR4c0069_SBCK_011-11b>¶陋勿欺
官府貧蜂巢與蟻穴隨分有君臣¶
　　　開元寺東池早春¶
池水暖温暾(他昆/切)水清波瀲(力冉/切)灩(以冉/切)簇簇青泥中
新¶蒲葉如劍梅房小白裹柳彩輕黃染順氣¶草薰薰適
情鷗汎汎舊遊成夢寐往事隨¶陽焱(以冉/切)芳物感幽懷
一動平生念
<pb:KR4c0069_WYG_010-11a>
　　　東澗種柳¶
野性愛栽植植柳水中坁(陳知/切)乘春持斧斫栽¶截而樹
之長短既不一高下隨所宜倚岸<md:KR4c0069_SBCK_011-12a>¶埋大幹臨流挿小枝
松柏不可待楩楠固¶難移不如種此樹此樹易榮滋無
根亦可¶活成陰況非遲三年未離郡可以見依依¶種罷
水邊憩仰頭閒自思富貴本非望功¶名須待時不種東
溪柳端坐欲何為¶
　　　卧小齋
<pb:KR4c0069_WYG_010-11b>
朝起視事畢晏坐飽食終散步長廊下卧退¶小齋中拙
政自多暇幽情誰與同孰云¶二千石心如田野翁<md:KR4c0069_SBCK_011-12b>¶　　　步東坡¶
朝上東坡步夕上東坡步東坡何所愛愛¶此新成樹種
植當嵗初滋榮及春暮信意¶取次栽無行亦無數緑陰
斜景轉芳氣微¶風度新葉鳥下來萎花蝶飛去閒携斑
竹¶杖徐曳黃麻履欲識往來頻青苔成白路¶
　　　徵秋稅畢題郡南亭
<pb:KR4c0069_WYG_010-12a>
高城直下視蠢蠢見巴蠻安可施政教尚¶不通語言且
喜賦斂畢幸聞閭井安豈伊<md:KR4c0069_SBCK_011-13a>¶循良化賴此豐登年案牘
既簡少池館亦¶清閒秋雨簷果落夕鐘林鳥還南亭日
瀟¶灑偃卧恣疎頑¶
　　　蚊蟆¶
巴徼炎毒早二月蚊蟆生咂(作荅/切)膚拂不去遶¶耳薨薨
聲斯物頗微細中人初甚輕如有¶膚受譖久則瘡痏(羽/委)
(切/)成痏成無奈何所要防¶其萌麽蟲何足道濳諭儆人
<pb:KR4c0069_WYG_010-12b>
情¶
　　　登龍昌上寺望江南山懷錢舎人<md:KR4c0069_SBCK_011-13b>¶騎馬出西郭悠悠欲何之獨上高寺去一¶與白雲期虚
檻晚瀟灑前山碧參差忽似¶青龍閣同望玉峰時因詠
松雪句永懷鸞¶鶴姿六年不相見況乃隔榮衰¶(昔嘗與/錢舎人)
(登青龍寺上方同望藍田山各有絶句錢/云偶來上寺因高望松雪分明見舊山)
　　　郊下¶
西日照高樹樹頭子規鳴東風吹野水水¶畔江蘺生盡
<pb:KR4c0069_WYG_010-13a>
日看山立有時尋澗行兀兀¶長如此何許似專城¶
　　　遣懐<md:KR4c0069_SBCK_011-14a>¶樂往必悲生泰來由否極誰言此數然吾¶道何終塞嘗
求簷尹卜拂龜竟黙黙亦曾¶仰問天天但蒼蒼色自茲
唯委命名利心¶雙息近日轉安閒鄉園亦休憶回看世
間¶苦苦在求不得我今無所求庶離憂悲域¶
　　　嵗晚¶
霜降水返壑風落木歸山冉冉嵗將宴物¶皆復本源何
<pb:KR4c0069_WYG_010-13b>
此南遷客五年獨未還命迍¶分巳定日久心彌安亦嘗
心與口靜念私<md:KR4c0069_SBCK_011-14b>¶自言去國固非樂歸鄉未必歡何須自
生¶苦捨易求其難¶
　　　負冬日¶
杲杲冬日出照我屋南隅負暄閉目坐和¶氣生肌膚初
似飲醇醪又如蟄者蘇外融¶百骸暢中適一念無曠然
忘所在心與虚¶空俱¶
　　　委順
<pb:KR4c0069_WYG_010-14a>
山城雖荒蕪竹樹有嘉色郡俸誠不多亦<md:KR4c0069_SBCK_011-15a>¶足充衣食外
累由心起心寧累自息尚欲¶忘家鄉誰能筭官職宜懐
齊逺近委順隨¶南北歸去誠可憐天涯住亦得¶
　　　宿溪翁¶(時初除郎官赴朝/)
衆心愛金玉衆口貪酒肉何此溪上翁飲¶瓢亦自足溪
南刈薪草溪北修牆屋嵗種¶一頃田春驅兩黃犢於中
甚安適此外無¶營欲溪畔偶相逢菴中遂同宿醉翁向
朝¶市問我何官禄虚言笑殺翁郎官應列宿<md:KR4c0069_SBCK_011-15b>¶
<pb:KR4c0069_WYG_010-14b>
　　　重過壽泉憶與楊九别時因題店壁¶
商州南十里有水名壽泉湧出石崖下流¶經山店前憶
昔相送日我去君言還寒波¶與老淚此地共潺湲一去
歴萬里再來經¶六年形容巳變改處所猶依然他日君
過¶此慇懃吟此篇¶
　　　西掖早秋直夜書意(自此後中書/¶舎人時作)¶
涼風起禁掖新月生宫沼夜半秋闇來萬<md:KR4c0069_SBCK_011-16a>¶年枝嫋嫋炎
涼遞時節鐘皷交昬曉遇聖¶惜年衰報恩愁力小素餐
<pb:KR4c0069_WYG_010-15a>
無補益朱綬虚¶纒繞冠葢栖野雲稻粱養山鳥量力私
自¶省所得巳非少五品不為賤五十不為天¶若無知足
　心貪求何日了¶
　　　庭松¶
堂下何所有十松當我階亂立無行次高¶下亦不齊高
者三丈長下者十尺低有如¶野生物不知何人栽接以
青瓦屋承之白<md:KR4c0069_SBCK_011-16b>¶沙臺朝昬有風月燥濕無塵泥疎韻秋
槭¶槭(止㦸切/隕落貌)涼陰夏凄凄春深微雨夕滿葉珠蓑蓑¶(蘇/回)
<pb:KR4c0069_WYG_010-15b>
(切/)嵗暮大雪天壓枝玉皚皚(魚開/切)四時各有趣萬¶木非
其儕去年買此宅多為人所咍(呼來/切)一家¶二十口移轉
就松來移來有何得但得煩¶襟開即此是益友豈必交
賢才顧我猶俗¶士冠葢走塵埃未稱為松主時時一愧
懷¶
　　　竹窓¶
常愛輞川寺竹窓東北廊一别十餘載見<md:KR4c0069_SBCK_011-17a>¶竹未曾忘今
春二月初卜居在新昌未暇¶作厩庫且先營一堂開窓
<pb:KR4c0069_WYG_010-16a>
不糊紙種竹不¶依行意取北簷下窓與竹相當遶屋聲
淅¶淅逼人色蒼蒼煙通杳靄氣月透玲瓏光¶是時三伏
天天氣熱如湯獨此竹窓下朝¶迴解衣裳輕紗一幅巾
小簟六尺牀無客¶盡日靜有風終夜涼乃知前古人言
事頗¶諳詳清風北窓卧可以傲羲皇¶
　　　同韓侍郎遊鄭家池吟詩小飲<md:KR4c0069_SBCK_011-17b>¶野艇容三人晩池流浼浼(莫賄/切)悠然依棹坐水¶思如江
海宿雨洗沙塵晴風蕩煙靄殘陽¶上竹樹枝葉生光彩
<pb:KR4c0069_WYG_010-16b>
我本偶然來景物如¶相待白鷗驚不起緑芡行堪採齒
髮雖巳¶衰性靈未云改逢時遇杯酒尚有心情在¶
　　　晩歸有感¶
朝弔李家孤暮問崔家疾(時李十一侍御諸子尚居憂/崔二十二員外三年卧病)
回馬獨歸來低¶眉心鬱鬱平生所善者多不過六七如
何¶十年間零落三無一劉曾夢中見元向花<md:KR4c0069_SBCK_011-18a>¶前失(劉三/十二)
(校書歿後嘗夢見之元八/少尹今春櫻桃花時長逝)漸老與誰遊春城好風日¶
　　　曲江感秋二首(并序/)
<pb:KR4c0069_WYG_010-17a>
元和二年三年四年予每嵗有曲江感秋¶詩凡三篇編
在第七集巻是時予為左拾¶遺翰林學士無何貶江州
司馬忠州刺史¶前年遷主客郎中知制誥未周嵗授中
書¶舎人今遊曲江又值秋日風物不改人事¶屢變況予
中否後遇昔壯今衰慨然感懐¶復有此作噫人生多故
不知明年秋又何<md:KR4c0069_SBCK_011-18b>¶許也時二年七月十日云耳¶
元和二年秋我年三十七長慶二年秋我¶年五十一中
間十四年六年居譴黜窮通¶與榮悴委運隨外物遂師
<pb:KR4c0069_WYG_010-17b>
廬山逺重弔湘¶江屈夜聴竹枝愁秋看豔堆沒近辭巴
郡¶印又秉綸闈筆晩遇何足言白髮映朱紱¶消沈昔意
氣改換舊容質獨有曲江秋風¶煙如往日¶
疎<md:KR4c0069_SBCK_011-19a>¶蕪南岸草蕭颯西風樹秋到未幾時蟬¶聲又無數莎
平緑茸合蓮落青房露今日¶臨望時往年感秋處池中
水依舊城上山¶如故獨我髩間毛昔黑今垂素榮名與
壯¶齒相避如朝暮時命始欲來年顏巳先去¶當春不歡
樂臨老徒驚悞故作詠懷詩題¶於曲江路
<pb:KR4c0069_WYG_010-18a>
　　　翫松竹二首¶
龍蛇隠大澤麋鹿遊豐草栖鳯安於梧濳<md:KR4c0069_SBCK_011-19b>¶魚樂於藻吾
亦愛吾廬廬中樂吾道前松¶後修竹偃卧可終老各附
其所安不知他¶物好¶
坐愛前檐前卧愛北窓北窓竹多好風檐¶松有嘉色幽
懷一以合雜志隨縁息在爾¶雖無情於予即有得乃知
性相近不必動¶與植¶
　　　衰病無趣因吟所懐
<pb:KR4c0069_WYG_010-18b>
朝餐多不飽夜卧常少睡自覺寢食間多<md:KR4c0069_SBCK_011-20a>¶無少年味平
生好詩酒今亦將捨棄酒唯¶下藥飲無復曾歡醉詩多
聴人吟自不題¶一字病姿與衰相日夜相繼至況當尚
少¶朝彌慙居近侍終當求一郡聚少漁樵費¶合口便歸
山不問人間事¶
　　　逍遙詠¶
亦莫戀此身亦莫厭此身此身何足戀萬¶刦煩惱根此
身何足厭一聚虚空塵無戀¶亦無厭始是逍遙人<md:KR4c0069_SBCK_011-20b>¶
<pb:KR4c0069_WYG_010-19a>
　
　
　
　
　
　
　
　
<pb:KR4c0069_WYG_010-19b>
　
　
　
　
　
　
　
　白氏長慶集巻十一<md:KR4c0069_SBCK_011-21a>¶<md:KR4c0069_SBCK_012-1a>¶
<pb:KR4c0069_WYG_011-1a>
欽定四庫全書
　白氏長慶集巻十二¶
　　　　　　　　　　　唐　白居易　撰
　
