# -*- mode: mandoku-view -*-
#+TITLE: 白氏長慶集
#+DATE: 2015-09-23 10:18:44
#+PROPERTY: JUAN 23


　　哀二良文(并序/)¶
丞相隴西公出鎮于汴州軍司馬御史大<md:KR4c0069_SBCK_023-2a>¶夫陸長源實
左右之二年而軍用寧司空¶南陽公作藩于徐州軍副
使祠部貟外郎¶鄭通誠實先後之三年而民用康暨十
<pb:KR4c0069_WYG_039-1b>
五¶年春隴西薨浹辰而師亂大夫以直道及¶禍十六年
夏南陽薨翌日而難作貟外以¶危行遇害惜乎大夫人
之望也貟外國之¶良也咸克潔于身儉于家勤于邦又
申之¶以言行文學智謀政事故其歴要官㕘劇¶務如刀
劒發鉶割而無滯如鐘磬在懸動<md:KR4c0069_SBCK_023-2b>¶而有聲識者以為異
時登天子股肱耳目¶之任必能經德秉哲紹復隴西南
陽之事¶業以藩輔王家鳴呼善人宜將鍾奕葉之¶慶而
不免及身之禍天乎報施之朕何其¶昩歟昔詩人有黄
<pb:KR4c0069_WYG_039-2a>
鳥之章以哀三良不得¶其死今斯文亦以哀二良名其
篇云¶
伊大化之無形兮浩浩而茫茫中有禍身¶兮若機之張
梁之亂兮陸受其毒徐之難¶兮鄭羅其殃惟善人兮邦
之紀綱邦之瘁<md:KR4c0069_SBCK_023-3a>¶兮而人先亡謂天之惡下民兮胡為生
此¶忠良謂天之愛下民兮胡為生此豺狼我¶欲階㝠㝠
問蒼蒼蒼蒼之不可問兮俾我¶心之衋(迄力/切)傷悲夫而
今而後吾知夫天難忱¶而命靡常
<pb:KR4c0069_WYG_039-2b>
　　　祭城北門文(為濠州刺史作/)¶
某年月日某官某敬以醴幣祭于外城北門¶某聞北鄘
四門之神有水旱之灾於是乎¶禜之今年春天作滛雨
將害于農墊于民<md:KR4c0069_SBCK_023-3b>¶惟城積隂之氣惟北太隂之位是用
昭告¶于城之北門惟門有神裁之某以天子休¶命殿于
是邦大懼天厲之不時俾黎民阻¶飢敢以正辭告神神
若之何不聽敢以至¶誠感神神若之何不弔尚克隂沴
不作時¶陽咸若百糓用成庶民用寧實惟鄘之神¶門之
<pb:KR4c0069_WYG_039-3a>
靈於戯北鄘北門之神明聽斯言罔¶俾雨水昏墊以作
某之憂神之羞¶
　　　祭符離六兄文<md:KR4c0069_SBCK_023-4a>¶維貞元十七年某月某日從祖弟居易等¶謹祭于符離
主簿六兄之靈鳴呼聖忘情¶愚不及情情所鍾者唯居
易與兄豈不以¶親莫愛於弟兄别莫痛於死生斯親也
而¶有斯别也孰能不哀從中來而失聲去年¶春居易南
遊兄亦東適黟歙之間欣然一¶覿相顧笑語相勉行役
<pb:KR4c0069_WYG_039-3b>
中路遽别情甚感¶激孰知此别為生死隔矧兄遇疾于
路路¶無藥石歸全于家家無金帛環堵之室不<md:KR4c0069_SBCK_023-4b>¶容弔客
稚齒之子未知哀戚自古孔懐之¶痛亦莫我之與劇古
人有言神福仁天福¶敬又曰惡有餘殃善有餘慶惟兄
道源乎¶太和德根乎至性以孝友肥其身以仁信¶羶其
行而位不登於再命年不及於知命¶何報施之我欺俾
吾兄之不幸鳴呼已焉¶哉既卜逺日既宅新阡春草之
中畫為墓¶田濉水南岸符離東偏其地則邇其别終¶天
<pb:KR4c0069_WYG_039-4a>
惟弟與家人儼拜哭於車前魂兮有知<md:KR4c0069_SBCK_023-5a>¶鑑斯文歆斯筵
知居易之心煢煢然¶
　　　祭楊夫人文¶
維元和二年歲次戊子八月辛亥朔十九¶日已已將仕
郎守左拾遺翰林學士太原¶白居易謹以清酌庶羞之
奠敬祭于陳氏¶楊夫人之靈惟夫人柔明治性溫惠保
身¶靜修言容動中規度洎承訓師氏作嬪良¶人茂四德
而蘭幽有香潔百行而玉立無¶玷發為淑問著為芳猷
<pb:KR4c0069_WYG_039-4b>
姻族有輝閨闈是<md:KR4c0069_SBCK_023-5b>¶式噫福仁何昩積慶無徴宜享永年
遽歸¶長夜浮生若此永痛如何嗚呼生必有涯¶人誰不
没所甚感者其唯情乎故事劇者¶情易鍾感深者理難
遣夫人雖宜其室竟¶未辭家蓄和順之誡不得施於娣
姒蘊孝¶敬之德不得展於舅姑有志莫伸何恨過¶此况
一嬰沈痼自夏徂秋伏枕七旬姊妹¶視疾歸櫬千里弟
兄主䘮凋桃李之花夫¶逺不見失乳哺之愛女小未知
乃使哀情<md:KR4c0069_SBCK_023-6a>¶倍鍾血屬洛川迢逓秦野蒼茫日慘不光¶雲
<pb:KR4c0069_WYG_039-5a>
愁無色姊妹且病親老尤慈哭别一聲¶聞者膓斷居易
早聆懿範近接嘉姻維私¶之眷每深有慟之情何已敬
陳薄奠庶鑒¶悲誠尚饗¶
　　　祭小弟文¶
維元和八年歲次癸巳二月某朔二十五¶日仲兄居易
季兄行簡以清酌之奠致祭¶于亡弟金剛奴嗚呼川水
一逝不復再還<md:KR4c0069_SBCK_023-6b>¶手足一斷無因重連惟吾與爾其苦亦
然¶黄墟白日相見無縁每一念至膓熱骨酸¶如以刀火
<pb:KR4c0069_WYG_039-5b>
刺灼心肝况爾之生生也不天¶苗而不秀九歲夭焉昔
權殯爾濉南古原¶今改塟爾渭北新阡祔先塋之北次
就卑¶位於東偏兾神魂之不孤庶窀穸之永安¶嗚呼自
爾捨我歸於下泉日來月往二十¶二年吾等罪逆不孝
殃罰所延一别爾後¶再罹凶艱灰心垢靣泣血漣漣松
檟之下<md:KR4c0069_SBCK_023-7a>¶其生尚殘昔爾孤於地下今我孤於人間¶與其
偷生而孤苦不若就死而團圎欲自¶决以毁滅又傷孝
於歸全進退不可中心¶煩寃仰天一號痛苦萬端嗚呼
<pb:KR4c0069_WYG_039-6a>
爾魂在几¶爾骨在棺吾親奠酹於爾牀前苟神理之¶有
知豈不聞吾此言尚饗¶
　　　祭烏江十五兄文¶(時在宣城/)
維貞元十五年七月七日從祖弟居易謹¶以清酌庶羞
之奠敬祭于故烏江主簿十<md:KR4c0069_SBCK_023-7b>¶五兄之靈易云積善之家
必有餘慶書曰¶非天夭人人中絶命則冉牛斯疾顔囘
不¶幸何繆舛之若斯諒聖賢之同病惟兄之¶生生而不
辰孩失其怙㓜䘮所親旁無弟¶兄藐然一身自强自立
<pb:KR4c0069_WYG_039-6b>
以致成人葢以孤¶子靡託孝友彌敦自居易與兄及髙
九行¶簡雖從祖之昆弟甚同氣之天倫故雖百¶里信宿
之别曷常不惻然而悲辛矧終天¶之永訣知後期而無
因徒撫膺而隕涕諒<md:KR4c0069_SBCK_023-8a>¶沈痛之難伸追思乎早歲離阻各
悲零俜¶中年集㑹共喜長成同叅選於東都俱署¶吏於
西京居則共被而卧出則連騎而行¶友于四人同年成
名優遊笑敖怡怡弟兄¶雖不侔八龍三虎亦自謂當家
一時之榮¶及兄辭滿淮南薄遊江東居易亦以行邁¶忽
<pb:KR4c0069_WYG_039-7a>
逆旅而逄或酒或歌宴衎從容何朝不¶遊何夕不同常
以兄仁信根于心孝悌積¶于躬謂至行之有荅必景福
以來從嗚呼<md:KR4c0069_SBCK_023-8b>¶位始及一命祿未遇數鍾年又不得四十¶
而殁於道途之中鬱壯志而不展結幽憤於¶無窮况舊
業東洛先塋北邙三千里外身殁¶陵陽有妹出嫁無男
主䘮悠悠孤旐未辦¶還鄉宣城之西荒草道傍旅殯於
此行路¶悲凉秋風蕭蕭白日無光聚今晨之弟姪¶對前
日之盃觴稽首再拜魂兮來享進三¶奠而退一慟孰不
<pb:KR4c0069_WYG_039-7b>
神酸而骨傷哀哉伏惟¶尚饗<md:KR4c0069_SBCK_023-9a>¶　　　祭浮梁大兄文¶(時在九江/)
維元和十三年歳在丁酉閠五月已亥居¶易等謹以清
酌庶羞之奠再拜跪奠大哥¶于座前伏惟哥孝友慈惠
和易謙恭發自¶修身施於為政行成門内信及朋僚亷
幹¶露於官方溫重形於酒德兾資福履保受¶康寧不謂
纔及中年始登下位辭家未踰¶數月&KR0230;疾未及兩旬皇
天無知降此㐫酷¶交游行路尚為興歎骨肉親愛豈可
<pb:KR4c0069_WYG_039-8a>
勝哀<md:KR4c0069_SBCK_023-9b>¶舉聲一號心骨俱碎今屬日時叶吉窀穸¶有期下
邽南原永附松檟居易負憂繫職¶身不自由伏枕之初
旣闕在左右執紼之¶際又不獲躬親痛恨所鍾倍百常
理嗚呼¶追思曩昔同氣四人泉壤九重剛奴早逝¶巴蜀
萬里行簡未歸煢然一身漂棄在此¶自哥至止形影相
依死灰之心重有生意¶豈料避弓之日毛羽摧頽垂白
之年手足¶斷落誰無兄弟孰不死生酌痛量悲莫如<md:KR4c0069_SBCK_023-10a>¶今
日宅相癡小居易無男撫視之間過於¶猶子其餘情禮
<pb:KR4c0069_WYG_039-8b>
非此能伸伏兾慈靈俯鑒¶悲懇哀纒痛結言不成文嗚
呼哀哉伏維¶尚饗¶
　　　祭匡山文¶
維元和十二年歳次丁酉二月辛酉朔二¶十一日將仕
郎守江州司馬白居易謹以¶清酌之奠敢昭告于匡山
神之靈恭惟神¶正直聰明扶持匡廬福利動植居易賦
命<md:KR4c0069_SBCK_023-10b>¶蹇連與時叅差願於靈山棲此陋質遺愛¶寺側旣置
草堂欲居其中㕘禪飬素而開¶構池宇在神域中徃來
<pb:KR4c0069_WYG_039-9a>
道途由神門外輙¶用酒脯告䖍于神神其聴之歆此薄
奠非¶敢徼福所期薦誠尚饗¶
　　　祭廬山文¶
維元和十二年歳次丁酉二月二十五日¶乙酉將仕郎
守江州司馬白居易以香火¶酒脯告于廬山遺愛寺四
旁上下大小諸<md:KR4c0069_SBCK_023-11a>¶神居易夙聞匡廬天下神秀幸因佐宦
得¶造兹山又聞永逺宗雷同居于是道俗並¶處古之遺
風而遺愛西偏鄭氏舊隱三寺¶長老招予此居創新堂
<pb:KR4c0069_WYG_039-9b>
宇疏舊泉沼或來¶或往棲遲其間不唯躭翫水石以樂
野性¶亦欲擺去煩惱漸歸空門儻秩滿以來得¶以自遂
餘生終老願託於斯今葺構既成¶遊息方始爰以潔敬
薦兹馨香不敢媚神¶不敢禳福但使疫厲不作魑魅不
逄猛獸<md:KR4c0069_SBCK_023-11b>¶毒蟲各安其所苟人居之靜謐則神道之¶光明
齋心露誠庶㡬冇荅尚饗¶
　　　祭李侍郎文¶
維長慶元年歳在辛丑五月丙申朔十日¶乙巳中散大
<pb:KR4c0069_WYG_039-10a>
夫守中書舍人翰林學士上¶柱國賜紫金魚袋元稹朝
議郎守尚書主¶客郎中白居易謹以清酌庶羞之奠敬
祭¶于故刑部侍郎贈工部尚書隴西李公杓¶直之靈於
戯代重名義公能佩服徳潤行<md:KR4c0069_SBCK_023-12a>¶羶溫溫郁郁凡嚮善者
如螘慕肉時重爵¶位公負楨幹春秋天官是攝是賛尚
書六¶職公理其半朝重文翰公掌詔令西閣絲¶言内庭
宻命公實出入迭操二柄家重隆¶盛公既陳許兩掖中
臺差肩接武青幢赤¶茀叔出季處門重婚嗣公娶令族
<pb:KR4c0069_WYG_039-10b>
鏘鏘振¶振和鳴似續男女七人五珠二玉年重夀¶考公
亦云老心雖壯徤髮已華皓五十加¶八亦不為夭人重
康寧公體豐盈迨乎奄<md:KR4c0069_SBCK_023-12b>¶忽不失和平啟手足夜無呻吟
聲古稱五¶福公有七福凡人得一死猶瞑目矧公兼¶之
豈有不足所不足者不在其身怏怏惻¶惻其在他人為
門户惜主為骨肉惜親為¶吾儕惜良友為朝廷惜賢臣
况稹也不才¶居易無似辱與公游十九年矣昔貞元歳¶
俱初筮仕並命同官蘭臺令史以公明逹¶以我頑鄙度
<pb:KR4c0069_WYG_039-11a>
長絜能信非倫擬一言脗合¶不知所以莫逆之交實從
茲始清問登近<md:KR4c0069_SBCK_023-13a>¶遞罹䜛毁江灃通州左遷萬里或合或
散¶一伏一倚浩浩世途是非同軌齒牙相軋¶波瀾四起
公獨何人心如止水風雨如晦¶雞鳴不已不因紛阻孰
辨君子以膠投漆¶如弧有矢所以綢繆見于生死前年
去年¶次第徵還或先或後俱到長安水流火就¶松茂栢
堅置酒欲飲握手何言初論瘴癘¶次叙艱難三心六眼
同一潸然稹與居易¶旋登禁掖公領銓衡職勤務劇私
<pb:KR4c0069_WYG_039-11b>
室多故<md:KR4c0069_SBCK_023-13b>¶公門少隙歡㑹實稀光隂虚擲不相勸勉¶急務
歡適且曰朱顔已去白日可惜花寺¶春朝松園月夕大
開口笑滿酌口喫言約¶則然心期未獲嗚呼杓直而忍
遺我棄我¶何處捨我何之豈反真歸㝠漠然而無所為¶
將精多魂强的然而有所知怳如聞兮倐¶如覩未甘心
於永辭彼有靈兮此有夢胡¶不一來兮質我疑逝川渺
其不廻日月忽¶乎有時指岐下以歸祔備大塟之威儀
禮<md:KR4c0069_SBCK_023-14a>¶有進而無退祖於庭而送之畿旌竿舉兮¶輀輪動遂
<pb:KR4c0069_WYG_039-12a>
不得少留乎京師嗚呼杓直其¶鑒于兹爵盈不飲豆乾
不食如之何勿思¶公兒號我公馬嘶我如之何勿悲嗚
呼杓¶直已而已而哀哉尚饗¶
　　　禱仇王神文¶
維長慶二年歳次癸卯八月癸未朔十七¶日已亥朝議
大夫使持節杭州諸軍事守¶杭州刺史上柱國白居易
謹遣朝議郎行<md:KR4c0069_SBCK_023-14b>¶餘杭縣令常師儒以清酌之奠敬祭于
仇¶王神嘗聞神者所以司土地守山川禽獸¶福生人也
<pb:KR4c0069_WYG_039-12b>
餘杭縣自去年冬逮今秋虎暴¶者非一神其知之乎人
死者非一神其知¶之乎居易與師儒猥居牧宰慙無政
化不¶能使渡江出境是用䖍告于神惟神廟居¶血食非
人不立則人神之主也獸神之屬¶也今縱其屬殘其主
於神何利焉於人何¶辜焉若一告之後神其有知即能
揮靈申<md:KR4c0069_SBCK_023-15a>¶威服猛禁暴是人之福幸亦神之昭昭若¶人告
不聞獸害不去是無神也人何望哉¶嗚呼正直聰眀盍
鑒於此尚饗
<pb:KR4c0069_WYG_039-13a>
　　　祝臯亭神文¶(今杭州臯亭山神在城東北/)
維長慶二年歳次癸卯七月癸丑朔十六¶日戊辰朝議
大夫使持節杭州諸軍事守杭州¶刺史上柱國白居易
以酒乳香果昭告于¶臯亭廟神去秋愆陽今夏少雨實
憂灾沴¶重困杭人居易忝奉詔條愧無政術既逄<md:KR4c0069_SBCK_023-15b>¶愆序
不敢寧居一昨禱伍相神祈城隍祠¶靈雖應期雨未霑
足是用擇日祗事改請¶于神恭聞明神禀靈於隂祗資
善於釋氏¶聰眀正直㓗靖慈仁無幽不通有感必應¶今
<pb:KR4c0069_WYG_039-13b>
請齋心䖍告神其鑑之若四封之間五¶日之内雨澤霈
足稼穡滋稔敢不増修像¶設重薦馨香歌舞鼓鐘備物
以報如此則¶不獨人之福亦惟神之光若寂寥自居肸¶
饗無應長吏䖍誠而不荅下民顒望而不<md:KR4c0069_SBCK_023-16a>¶知坐觀田農
使至枯悴如此則不獨人之¶困亦唯神之羞惟神裁之
敬以俟命尚饗¶
　　　祭龍文¶
維長慶二年歳次癸卯八月癸未朔二日¶甲申朝議大
<pb:KR4c0069_WYG_039-14a>
夫使持節杭州諸軍事守杭¶州刺史上柱國白居易率
寮吏薦香火拜¶告于北方黒龍惟龍其色𤣥其位坎其
神¶壬癸與水通靈昨者歴禱四方寂然無應¶今故䖍誠
㓗意改命於黑龍龍無水欲何<md:KR4c0069_SBCK_023-16b>¶依神無靈將恐竭澤能
救物我實有望於¶龍物不自神龍豈無求於我若三日
之内¶一雨霶&KR0034;是龍之靈亦人之幸禮無不報¶神其聽
之急急如律令¶
　　　祭浙江文
<pb:KR4c0069_WYG_039-14b>
維長慶四年歳次甲辰五月已酉朔四日¶壬子朝議大
夫使持節杭州諸軍事守杭¶州刺史上柱國白居易謹
以清酌少牢之¶奠敢昭告于浙江神㴞滔大江南國之
紀<md:KR4c0069_SBCK_023-17a>¶安波則為利洚流則為害故我上帝命神¶司之今屬
潮濤失常奔激西北水無知也如¶有憑焉浸滛郊𨞬壊
敗廬舍人墜墊溺龥¶天無辜居易祗奉璽書興利除害
守土守¶水職與神同是用備物致誠躬自䖍禱庶¶俾水
反歸壑谷遷為陵土不騫崩人無蕩¶析敢以醴幣羊豕
<pb:KR4c0069_WYG_039-15a>
沉奠于江惟神裁之無¶忝祀典尚饗<md:KR4c0069_SBCK_023-17b>¶　
　
　
　
　
　
　
<pb:KR4c0069_WYG_039-15b>
　
　
　
　
　
　
　
　白氏長慶集巻四十¶
<md:KR4c0069_SBCK_024-1a>¶
<pb:KR4c0069_WYG_040-1a>
欽定四庫全書
　白氏長慶集巻四十一¶
　　　　　　　　　　　　唐　白居易　撰
　　碑碣(凡六/首)¶
　
