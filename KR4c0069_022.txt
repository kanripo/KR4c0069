# -*- mode: mandoku-view; -*-
#+TITLE: 白氏文集
#+DATE: 2015-09-11 08:22:16.165699
#+PROPERTY: ID KR4c0069
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 22
#+PROPERTY: FILE SB04n0441-022白氏長慶集-卷第二十二.
<pb:KR4c0069_SBCK_022-1a>¶
白氏文集卷第二十二¶
　銘賛箴謡偈　凡二十一首¶
　續座右銘　并序¶
　騶虞&KR0030;賛　并序¶
　貘屏賛　并序¶
　&KR0030;鵰賛　并序¶
　續虞人箴¶
　三謡銘　并序¶
　無可柰何¶
<pb:KR4c0069_SBCK_022-1b>¶
　自誨¶
　八漸偈　并序¶
　繡阿彌陁佛賛　并序¶
　繡觀音菩薩　并序¶
　&KR0030;水月菩薩&KR1036;¶
　　續座右銘　并序¶
崔子玉座右銘余竊慕之雖未能盡行常¶
書屋壁然其間似有未盡者因續爲座右¶
銘云¶
<pb:KR4c0069_SBCK_022-2a>¶
勿慕貴與富勿憂賤與貧自問道何如貴¶
賤安足云聞毀勿戚戚聞譽勿欣欣自頋¶
行何如毀譽安足論無以意傲物以逺辱¶
扵人無以色求事以自重其身游與邪分¶
岐居與正爲鄰於中有取捨此外無踈親¶
修外以及内静養和與眞養内不遺外動¶
率義與仁千里始足下高山起微塵吾道¶
亦如此行之貴日新不敢規他人聊自書¶
諸紳終身且自朂身殁貽後昆後昆苟反¶
<pb:KR4c0069_SBCK_022-2b>¶
是非我之子孫¶
　　騶虞&KR0030;賛　并序¶
騶虞仁瑞之獸也其&KR0001;感&KR0001;食曁&KR0305;狀質¶
文孫氏瑞圖具載其事元和元年夏有騶¶
虞圖贈予者予愛其外猛而威内仁而信¶
又嗟曠代不覿引筆賛之詞云爾¶
孟山有猛仁心毛質不踐生芻不食生物¶
有道則見非時不出三季巳還退藏於密¶
我聞其名徴之於書不識其&KR0305;得之扵圖¶
<pb:KR4c0069_SBCK_022-3a>¶
白質黒文猊首虎軀是耶非耶孰知之乎¶
巳矣夫已矣夫前不見往者後不見來者¶
于嗟乎騶虞¶
　　貘屏賛　并序¶
貘者象鼻犀目牛尾虎足生南方山谷中¶
寢其皮辟溫圖其&KR0305;辟邪予舊病頭風每¶
寢息常以小屏衞其首適遇&KR0030;工偶令寫¶
之桉山海經此獸食銕與銅不食他物因¶
有&KR0001;感遂爲賛曰¶
<pb:KR4c0069_SBCK_022-3b>¶
邈哉奇獸生于南國其名曰貘非銕不食¶
昔在上古人心忠質征伐敎令自天子出¶
劒㦸省用銅銕羡溢貘當是時飽食終日¶
三代以降王法不一鑠銕爲兵範銅爲佛¶
佛像日益兵刄日滋何山不剗何谷不隳¶
銖銅寸銕罔有孑遺悲哉彼貘無乃餒而¶
嗚呼匪貘之悲惟時之悲¶
　　&KR0030;鵰賛　并序¶
壽安令白昊予宗兄也得丹青之妙傳寫¶
<pb:KR4c0069_SBCK_022-4a>¶
之要毛群羽族尤是&KR0001;長長慶元年以&KR0030;¶
鵰貺予予愛之因題&KR1036;云¶
鷙禽之英黒鵰丁丁鉤綴八爪劒揷六翎¶
想入心匠寫從筆精不&KR0401;不雛一日而成¶
軒然將飛戞然欲鳴毛動骨活神來著&KR0305;¶
始知造物不必杳冥但獲天機則與化爭¶
韓旰之馬籍籍知名薛稷之鶴翩翩有聲¶
研工覈能較眞闕靈豈無他人不如我兄¶
　　續虞人箴　元和十五年¶
<pb:KR4c0069_SBCK_022-4b>¶
唐受天命十有二聖業業惕愓咸勤于政¶
鳥生深林獸在豐草春蒐冬狩取之以道¶
鳥獸蟲魚各遂其生君民朝野亦克用寧¶
在昔玄祖祖訓孔彰馳騁畋獵俾心發狂¶
何以驗之日羿與康曾不是誠終然覆亡¶
故我列聖鑑彼前王雖有畋遊樂不至荒¶
高祖方獵蘇長進言不滿十旬未足爲歡¶
上心忽悟爲之輟畋故武德業垂二百年¶
降及宋璟亦諫玄宗溫顔聽納獻替從容¶
<pb:KR4c0069_SBCK_022-5a>¶
及璟趍出臨死之中故開元事播于無窮¶
噫逐獸于野走馬于路豈不快哉銜橜可¶
懼噫夜歸禁&KR0080;朝出皇都豈不樂哉寇戎¶
可虞臣非獸臣不當獻箴輒思出位敢諫¶
從禽螻蟻命小安危計深苟禆萬一臣死¶
甘心¶
　　三謡　并序¶
予廬山草堂中有朱藤杖一蟠木机一素¶
屏風二時多杖藤而行隱机而坐掩屏而¶
<pb:KR4c0069_SBCK_022-5b>¶
卧宴息之暇筆硯在前偶爲三謡各噵其¶
意亦猶座右陋室銘之&KR0011;爾¶
　　蟠木謡¶
蟠木蟠木有似我身不中乎器無用於人¶
下擁腫而上轔菌桷不桷兮輪不輪天子¶
建明堂兮旣非梁棟諸侯斵大輅兮材又¶
不中唯我病夫或有&KR0001;用用爾爲几承吾¶
臂支吾頥而巳矣不傷爾朴不枉爾理爾¶
怏怏爲几之外無&KR0001;用爾爾旣不材吾亦¶
<pb:KR4c0069_SBCK_022-6a>¶
不材胡爲乎人間徘&KR0422;蟠木蟠木吾與汝¶
歸草堂去來¶
　　素屏謡¶
素屏素屏胡爲乎不文不飾不丹不青當¶
世豈無李陽氷之&KR0144;字張旭之筆迹邊鸞¶
之花鳥張藻之松石吾不令加一點一畫¶
於其上欲爾保眞而全白吾於香鑪峯下¶
置草堂二屏&KR0029;在東西牆夜如明月入我¶
室曉如白雲圍我牀我心乆養浩然氣亦¶
<pb:KR4c0069_SBCK_022-6b>¶
欲與爾表裏相輝光爾不見當今甲第與¶
王宮織成歩障銀屏風綴珠陷鈿怙雲母¶
五金七寳相玲瓏貴豪待此方恱目然肯¶
寝卧乎其中素屏素屏物各有&KR0001;宜用各¶
有&KR0001;施爾今木爲骨兮紙爲面捨吾草堂¶
欲何之¶
　　朱藤謡¶
朱藤朱藤溫如紅玉&KR0033;如朱繩自我得爾¶
以爲杖大有裨於股肱前年左遷東南萬¶
<pb:KR4c0069_SBCK_022-7a>¶
里交遊別我于國門親友送我于滻水登¶
高山兮車倒輪摧渡漢水兮馬跙蹄開中¶
途不進部曲多迴唯此朱藤實隨我來瘴¶
癘之郷無人之地扶衞衰病驅呵魑魅吾¶
獨一身頼爾爲二或水或陸自此徂南泥¶
黏雪滑足力不堪吾本兩足得爾爲三紫¶
霄峯頭黃石巖下松門石磴不通輿馬吾¶
與爾披雲撥水環山繞野二年踏遍匡廬¶
間未嘗一歩而相捨雖有&KR0032;子弟良友朋¶
<pb:KR4c0069_SBCK_022-7b>¶
扶危助蹇不如朱藤嗟乎窮旣若是通復¶
何如吾不以常杖待爾爾勿以常人望吾¶
朱藤朱藤吾雖青雲之上黃泥之下誓不¶
棄爾於斯須¶
　　無可柰何¶
無可柰何兮白日走而朱顔頽少日往而¶
老日催生者不住兮死者不迴況乎寵辱¶
豐顇之外物又何常不十去而一來去不¶
可挽兮來不可推無可柰何兮巳焉哉惟¶
<pb:KR4c0069_SBCK_022-8a>¶
天長而地乆前無始兮後無終吾生之幾¶
何&KR0009;瞬息乎其中又如太倉之稊米委一¶
粒於萬鐘何不與道逍遥委化從容縱心¶
放志&KR0165;&KR0165;融融胡爲乎分愛惡於生死繫¶
憂喜於窮通倔強其骨髓齟齬其心胷合¶
氷炭以交戰秖自苦兮厥躬彼造物者于¶
何不爲此與化者云何不隨或喣或吹或¶
盛或衰雖千變與萬化委一順以貫之爲¶
彼何非爲此何是誰冥此心夢蝶之子何¶
<pb:KR4c0069_SBCK_022-8b>¶
禍非福何&KR0123;非凶誰逹此觀䘮馬之翁俾¶
吾爲秋毫之杪吾亦自足不見其小俾吾¶
爲泰山之阿吾亦無餘不見其多是以達¶
人静則闇然與隂合迹動則浩然與陽同¶
波委順而已孰知其他時耶命耶吾其無¶
奈彼何隨耶順耶彼亦無奈吾何夫兩無¶
柰何然後能&KR0115;至順而合大和故吾&KR0001;以¶
飮大和扣至順而爲無可柰何之歌¶
　　自誨¶
<pb:KR4c0069_SBCK_022-9a>¶
樂天樂天來與汝言汝宜拳拳終身行焉¶
物有萬&KR0011;錮人如鏁事有萬感&KR0044;人如火¶
萬&KR0011;逓來鏁汝&KR0305;骸使汝未老&KR0305;枯如柴¶
萬感逓至火汝心懷使汝未死心化爲灰¶
樂天樂天可不大哀汝胡不懲往而念來¶
人生百歲七十稀設使與汝七十期汝今¶
年巳四十四却後二十六年能幾時汝不¶
思二十五六年來事疾速倐忽如一寐往¶
日來日皆瞥然胡爲自苦於其間樂天樂¶
<pb:KR4c0069_SBCK_022-9b>¶
天可不大哀而今而後汝宜飢而食渴而¶
飮晝而興夜而寝無浪喜無妄憂病則卧¶
死則休此中是汝家此中是汝郷汝何捨¶
此而去自取其遑遑遑遑兮欲安住哉樂¶
天樂天歸去來¶
　　八漸偈　并序¶
唐貞元十九年秋八月有大師曰凝公遷¶
化于東都聖善寺　塔院越明年二月有¶
東來客白居易作八漸偈偈六句四言以¶
<pb:KR4c0069_SBCK_022-10a>¶
讚之初居易常求心要於師師賜我八言¶
焉曰觀曰覺曰定曰慧曰明曰通曰濟曰¶
捨繇是入於耳貫於心達於性于兹三四¶
年矣嗚呼今師之報身則化師之八言不¶
化至哉八言實無生忍觀之漸門也故自¶
觀至捨次而讚之廣一言爲一偈謂之八¶
漸偈蓋欲以發揮師之心敎且明居易不¶
敢失墜也旣而升于堂禮于牀跪而唱泣¶
而去偈曰¶
<pb:KR4c0069_SBCK_022-10b>¶
　　觀偈¶
以心中眼觀心外相從何而有從何而䘮¶
觀之又觀則辯眞妄¶
　　覺偈¶
惟眞常在爲妄&KR0001;蒙眞妄苟辯覺生其中¶
不離妄有而得眞空¶
　　定偈¶
眞若不滅妄即不起六根之源湛如止水¶
是爲禪定乃脫生死¶
<pb:KR4c0069_SBCK_022-11a>¶
　　慧偈¶
慧之以定定猶有繫濟之以慧慧則無滯¶
如珠在盤盤定珠慧¶
　　明偈¶
定慧相合合而後明照彼萬物物無遯&KR0305;¶
如大圓鏡有應無情¶
　　通偈¶
慧至乃明明則不昧明至乃通通則無礙¶
無礙者何變化自在¶
<pb:KR4c0069_SBCK_022-11b>¶
　　濟偈¶
通力不常應念而變變相非有隨求而見¶
是大慈悲以一濟萬¶
　　捨偈¶
衆苦旣濟大悲亦捨苦旣非眞悲亦是假¶
是故衆生實無度者¶
　　繡阿彌陁佛賛　并序¶
繡西方阿彌陁佛一軀女弟子京兆杜氏¶
奉爲妣范陽縣太君盧夫人八月十一日¶
<pb:KR4c0069_SBCK_022-12a>¶
忌辰&KR0001;造也五綵莊嚴一心恭敬願追冥¶
福誓報恩慈賛曰¶
　善念一念　千念相屬　繡始一縷¶
　萬縷相續　功績成就　相好具足¶
　金身螺髻　玉毫紺目　報罔極恩¶
　薦無量福¶
　　繡觀音菩薩像賛　并序¶
故尚書膳部郎中太原白府君諱行簡妻¶
亰兆杜氏奉爲府君祥齋敬繡救苦觀音¶
<pb:KR4c0069_SBCK_022-12b>¶
菩薩一軀長五尺二寸闊一尺八寸紉針¶
縷綵絡金綴珠衆色彰施諸相具足發弘¶
願於哀懇薦景福於幽靈稽首焚香跪而¶
&KR1036;曰¶
　集萬縷兮積千針　勤十指兮䖍一心¶
　嗚呼鑑悲誠而介&KR0115;福　實有望於觀¶
　音¶
　　&KR0030;水月菩蕯賛¶
　浄渌水上　虚白光中一覩其相¶
<pb:KR4c0069_SBCK_022-13a>¶
萬縁皆空　弟子居易　誓心歸依¶
生生劫劫　長爲我師¶
白氏文集卷第二十二¶
<pb:KR4c0069_SBCK_022-13b>¶
