# -*- mode: mandoku-view; -*-
#+TITLE: 白氏文集
#+DATE: 2015-09-11 08:22:18.325826
#+PROPERTY: ID KR4c0069
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 68
#+PROPERTY: FILE SB04n0441-068白氏長慶集-卷第六十八.
<pb:KR4c0069_SBCK_068-1a>¶
白氏文集卷第六十八¶
　律詩　一百首¶
　　病中詩十五首　并序¶
開城巳未歲余蒲柳之年六十有八冬十¶
月甲寅且始得風痺之疾體癏目眩左足¶
不支盖老病相乗時而至耳余早棲心釋¶
梵浪跡老㽵因疾觀身果有𫠦得何則外¶
形骸而内忘憂患先禪觀而後順毉治旬¶
月以還厥疾少閒杜門高枕澹然安閑吟¶
<pb:KR4c0069_SBCK_068-1b>¶
諷興來亦不能遏因成十五首題爲病中¶
詩且貽𫠦知兼用自廣昔劉公幹病漳浦¶
謝康樂卧臨川咸有篇章抒詠其志今引¶
而序之者慮不知我者或加誚焉¶
　　初病風¶
六十八衰翁乗衰百疾攻杇株難免蠹空¶
穴易來風肘痺宜生柳頭旋劇轉蓬恬然¶
不動處虛白在胷中¶
　　枕上作¶
<pb:KR4c0069_SBCK_068-2a>¶
風疾侵凌臨老頭血凝筋滯不調柔甘從¶
此後支離卧頼是從前爛熳遊迴思往事¶
紛如夢轉覺餘生杳若浮浩氣自能充静¶
室驚飊何必蕩虛舟腹空先進松花酒膝¶
冷重裝桂布裘若問樂天憂病否樂天知¶
命了無憂¶
　　答閑上人來問因何風疾¶
一床方丈向陽開勞動文殊問疾來欲界¶
凡夫何足道四禪天始免風灾¶
<pb:KR4c0069_SBCK_068-2b>¶
　　病中五絶¶
世間生老病相隨此事心中乆自知今日¶
行年將七十猶湏慙愧病來遲¶
方寸成灰𩯭作絲假如強健亦何爲家無¶
憂累身無事正時安閑好病時¶
李君墓上松應拱元相池頭竹盡枯多幸¶
樂天今始病不知合要苦治無¶
目昏思寢即安眠足軟妨行便坐禪身作¶
醫王心是藥不勞和扁到門前¶
<pb:KR4c0069_SBCK_068-3a>¶
交親不要苦相憂亦擬時時強出遊但有¶
心情何用脚陸乗肩輿水乗舟¶
　　送嵩客¶
登山臨水分無期泉石烟霞今屬誰君到¶
嵩陽吟此句與敎三十六峯知¶
　　罷灸¶
病身佛&KR0003;將何喻變滅須臾豈不聞莫遣¶
浄名知我笑休將火艾灸浮雲¶
　　賣駱馬¶
<pb:KR4c0069_SBCK_068-3b>¶
五年花下醉&KR0016;行臨賣迴頭嘶一聲項籍¶
顧騅猶解歎樂天別駱豈無情¶
　　別柳枝¶
兩枝楊柳小樓中嫋娜多年伴醉翁明日¶
放歸歸去後世間應不要春風¶
　　就煖偶酌戲諸詩酒舊侶¶
仾屏軟褥卧藤牀舁向前軒就日陽一足¶
任他爲外物三盃自要沃中腸頭風若見¶
詩應愈齒折仍誇笑不妨細酌徐吟猶得¶
<pb:KR4c0069_SBCK_068-4a>¶
在舊遊未必便相忘¶
　　歲暮呈思黯相公皇甫朗之及夢得¶
　　尚書¶
歲暮皤然一老夫十分流輩九分無莫嫌¶
身病人扶侍猶勝無身可遣扶¶
　　自解¶
房傅往世爲禪客王道前生應𦘕師我亦¶
定中觀宿命多生債&KR0018;是歌詩不然何故¶
狂吟詠病後多扵未病時¶
<pb:KR4c0069_SBCK_068-4b>¶
　　歲暮病懷贈夢得¶
十年四海故交親零落唯殘兩病身共遣¶
數奇從是命同敎歩蹇有何因眼隨老減¶
嫌長夜體待陽舒望早春新樂堂前舊池¶
上相過亦不要他人¶
　　雪後過集賢裴令公舊宅有感¶
梁王&KR0162;舘後枚叟過門時有淚人還泣無¶
情雪不知臺亭&KR0335;盡在客賔㪚何之唯有¶
蕭條鴈時來下故池¶
<pb:KR4c0069_SBCK_068-5a>¶
　　酬夢得貧居詠懷見贈¶
歲隂生計兩蹉&KR0760;相頋悠悠醉且歌厨冷¶
難&KR0335;烏止屋門閑可與雀張羅病添㽵舄¶
今聲苦貧欠韓康藥債多日望揮金賀新¶
命俸錢依舊又如何¶
　　酬夢得見喜疾瘳¶
暖卧摩緜褥寒傾藥酒螺昏昏布裘底病¶
醉睡相和末疾徒云爾餘年有幾何湏知¶
差與否相去校無多¶
<pb:KR4c0069_SBCK_068-5b>¶
　　夜聞箏中彈瀟湘送神曲感舊¶
縹緲巫山女歸來七八年殷勤湘水曲&KR0335;¶
在十三絃苦調吟還出深情咽不傳萬重¶
雲水思今夜月明前¶
　　感蘇州舊舫¶
𦘕梁朽折紅䆫破獨立池邊盡日看守得¶
蘇州船舫爛此身爭合不衰殘¶
　　感舊石上字¶
閑撥船行尋舊池幽情往事復誰知太湖¶
<pb:KR4c0069_SBCK_068-6a>¶
石上鐫三字十五年前陳結之¶
　　見敏中初到邠寧秋日登城樓詩詩¶
　　中頗多郷思因以&KR0009;和¶
想爾到邊頭蕭條正值秋二年貧御史八¶
月古邠州絲管聞雖樂風沙見亦愁望郷¶
心若苦不用數登樓¶
　　齋戒¶
每因齋戒斷葷腥漸覺塵勞染愛輕六賊¶
定知無氣色三尸應恨少恩情酒魔降伏¶
<pb:KR4c0069_SBCK_068-6b>¶
終湏盡詩債塡還亦欲平從此始堪爲弟¶
子竺乾師是古先生¶
　　戲禮經老僧¶
香火一爐燈一盞白頭夜禮佛名經何年¶
飲著聲門酒&KR0033;到如今醉未醒¶
　　近見慕巢尚書詩中屢有歎老思退¶
　　之意又扵洛下新置郊居然寵&KR0009;方¶
　　深歸心太速因以長句戲而諭之¶
近見詩中歎白鬚遥知閫外憶東都烟霞¶
<pb:KR4c0069_SBCK_068-7a>¶
偷眼窺來乆富貴粘身擺得無新置林園¶
猶濩落未終婚嫁且踟蹰應湏待到懸車¶
歲然可東歸伴老夫¶
　　對鏡偶吟贈張道士抱元¶
閑來對鏡自思量年自衰殘分𫠦當白髮¶
萬莖何𫠦恠丹砂一粒不曾甞眼昏乆&KR0013;¶
書科理肺渴多因酒損傷今日逢師雖巳¶
晚枕中治老有何方¶
　　病入新正¶
<pb:KR4c0069_SBCK_068-7b>¶
枕上驚新歲花前念舊歡是身老𫠦逼非¶
意病相干風月情猶在盃觴興漸闌便休¶
心未伏更試一春看¶
　　卧疾來早晚¶
卧疾來早晚懸懸將十旬婢能尋本草犬¶
不吠醫人酒罋全生醭歌筵半委塵風光¶
還欲好爭向枕前春¶
　　強起迎春戲&KR0009;思黯¶
杖策人扶廢病身晴和強起一迎春他時¶
<pb:KR4c0069_SBCK_068-8a>¶
蹇跛縱行得笑殺平原樓上人¶
　　夢得前𫠦酬篇有錬盡羙少年之句¶
　　因思往事兼詠今懷重以長句答之¶
錬盡少年成白首憶初相識到今朝昔饒¶
春桂長先折今伴寒松最後凋生事縱貧¶
猶可過風情雖老未全銷聲華寵命人皆¶
得若箇如君歷七朝¶
　　病後寒食¶
故紗絳帳舊青氊藥酒醺醺引醉眠斗藪¶
<pb:KR4c0069_SBCK_068-8b>¶
弊袍春晚後摩挲病脚日陽前行無筋力¶
㝷山水坐少精神聽管絃抛擲風光&KR0018;寒¶
食曾來未省似今年¶
　　老病相仍以詩自解¶
榮枯憂喜與彭殤都似人間戲一塲虫臂¶
䑕肝猶不恠雞膚鶴髮復何傷昨因風發¶
甘長往今遇陽和又小康還似遠行裝束¶
了遲迴且住亦何妨¶
　　皇甫郎中親家翁赴任綘州宴送出¶
<pb:KR4c0069_SBCK_068-9a>¶
　　城贈別¶
慕賢入室交先定結援通家好復成新婦¶
不嫌貧活計嬌孫同慰老心情洛橋歌酒¶
今朝㪚綘路風烟幾日行欲識離群相戀¶
意爲君扶病岀都城¶
　　春暖¶
風痺宜和暖春來脚校輕鸎&KR0335;花下立鶴¶
引水邊行髮少嫌巾重顔衰訝鏡明不論¶
親與故自亦昧平生¶
<pb:KR4c0069_SBCK_068-9b>¶
　　殘春晚起伴客笑談¶
掩戸下簾朝睡足一聲黃鳥報殘春披衣¶
岸幘日高起兩角青衣扶老身策杖強行¶
過里巷引盃閑酌伴親賔莫言病後妨談¶
笑猶恐多於不病人¶
　　送唐州崔使君侍親赴任¶
連持使節歷專城獨賀崔侯最慶榮烏府¶
一抛霜簡去朱輪四從板輿行發時正許¶
沙鷗送到日方乗竹馬迎唯慮郡齋賔友¶
<pb:KR4c0069_SBCK_068-10a>¶
少數盃春酒共誰傾¶
　　春晚詠懷贈皇甫朗之¶
艶陽時節又蹉&KR0760;遲暮光隂復若何一歲¶
中分春日少百年通計老時多多中更&KR0013;¶
愁牽引少裏兼遭病折磨頼有銷憂治悶¶
藥君家濃酎我狂歌¶
　　春盡日宴罷感事獨吟¶
五年三月今朝盡客㪚筵空獨掩扉病與¶
樂天相伴住春隨樊子一時歸閑聽鸎語¶
<pb:KR4c0069_SBCK_068-10b>¶
移時立思逐楊花觸處飛金帶縋𦝫衫委¶
地年年衰瘦不勝衣¶
　　病中辱崔宣城長句見&KR0009;兼有觥綺¶
　　之贈因以四韻揔而酬之¶
劉楨病發經春卧謝眺詩來盡日吟三道¶
舊誇收片玉一章新喜獲𩀱金信題霞綺¶
緘情重酒試銀觥表分深科第門生滿霄¶
漢歲寒少得似君心¶
　　前有別柳枝絶句夢得繼和云春盡¶
<pb:KR4c0069_SBCK_068-11a>¶
　　絮飛&KR0335;不得隨風好去落誰家又復¶
　　戲答¶
柳老春深日又斜任他飛向別人家誰能¶
更學孩童戲㝷逐春風捉柳花¶
　　池上早夏¶
水積春塘晚隂交夏木繁舟船如野渡籬¶
落似江村静拂琴牀席香開酒庫門慵閑¶
無一事時弄小嬌孫¶
　　談氏外孫生三日喜是男偶吟成篇¶
<pb:KR4c0069_SBCK_068-11b>¶
　　兼戲呈夢得¶
玉牙珠顆卜男兒羅薦蘭湯浴罷時芣苢¶
春來盈女手梧桐老去長孫枝慶傳媒氏¶
鷰先賀喜報談家烏預知明日貧翁具雞¶
黍應湏詶賽引鶵詩¶
　　開成大行皇帝挽歌詞四首¶
御宇恢皇化傳家叶至公華夷臣妾内堯¶
舜弟兄中制度移氓俗文章變國風開成¶
與貞觀實錄事多同¶
<pb:KR4c0069_SBCK_068-12a>¶
　　又一首¶
晏駕辭𩀱闕靈儀岀九衢上雲歸碧落下¶
席葬蒼梧蓂晩餘堯曆龜新啓夏圖三朝¶
聮棣蕚從古帝王無¶
　　又一首¶
嚴恭七月禮哀慟萬人心地感騰秋氣天¶
愁結夕隂鼎湖龍漸遠濛汜曰初沉唯有¶
雲韶樂長&KR0335;治世音¶
　　又一首¶
<pb:KR4c0069_SBCK_068-12b>¶
化成同軌表清平恩結連枝感聖明帝與¶
九齡雖&KR0123;夢山呼萬歲是虛聲月低儀仗¶
辭蘭路風引笳簫入柏城老病龍髯攀不¶
及東周退傅最傷情¶
　　時熱少見客因詠𫠦懷¶
冠櫛心多懶逢迎興漸微况當時熱甚幸¶
遇客來稀濕灑池邊地涼開竹下扉露牀¶
青篾簟風架白蕉衣院静&KR0335;僧宿樓空放¶
妓歸衰殘強勸宴此事乆知非¶
<pb:KR4c0069_SBCK_068-13a>¶
　　宣州崔大夫閣老忽以近詩數十首¶
　　見示吟諷之下竊有𫠦喜因成長句¶
　　&KR0009;題郡齋¶
謝玄暉殁吟聲寢郡閣寥寥筆硯閑無復¶
新詩題壁上虚敎遠岫列䆫間忽驚歌雪¶
今朝至必恐文星昨夜還再喜宣城章句¶
動飛觴遥賀敬亭山¶
　　足疾¶
足疾無加亦不瘳緜春歷夏復經秋開顔¶
<pb:KR4c0069_SBCK_068-13b>¶
且酌樽中酒代歩多乗池上舟幸有眼前¶
衣食在兼無身後子孫憂應湏學取陶彭¶
澤但委心形任去&KR0335;¶
　　晚池汎舟遇景成詠贈呂處士¶
岸淺橋平池面寛飄然輕棹汎澄瀾風宜¶
扇引開懷入樹礙舟行仰卧看別境客稀¶
知不易能詩人少詠應難唯憐呂叟時相¶
伴同把磻溪舊釣竿¶
　　夢微之¶
<pb:KR4c0069_SBCK_068-14a>¶
夜來携手夢同遊晨起盈巾淚莫收漳浦¶
老身三度病咸陽宿草八迴秋君埋泉下¶
泥銷骨我&KR0009;人間雪滿頭阿衞韓郎相次¶
去夜臺茫昧得知不¶
　　感秋詠意¶
炎涼遷次速如飛又脫生衣著熟衣遶壁¶
暗蛩無限思戀巢寒鷰未能歸湏知流輩¶
年年失莫歎衰容日日非舊語相傳聊自¶
慰世間七十老人稀¶
<pb:KR4c0069_SBCK_068-14b>¶
　　老病幽獨偶吟𫠦懷¶
眼漸昏昏耳漸聾滿頭霜雪半身風巳將¶
心出浮雲外猶&KR0009;形扵逆旅中觴詠罷來¶
賔閤閉笙歌㪚後妓房空世縁俗念消除¶
盡別是人間清浄翁¶
　　和楊尚書罷相後夏日遊永安水亭¶
　　兼招本曹楊侍郎同行¶
道行無喜退無憂舒卷如雲得自由良冶¶
動時爲&KR0530;匠巨川濟了作虚舟竹亭隂合¶
<pb:KR4c0069_SBCK_068-15a>¶
偏宜夏水檻風涼不待秋遥愛翩翩𩀱紫¶
鳳入同官署出同遊¶
　　在家岀家¶
衣食支分婚嫁畢從今家事不相仍夜眠¶
身是投林鳥朝飯心同乞食僧清唳數聲¶
松下鶴寒光一點付間燈中宵入定跏趺¶
坐女喚妻呼多不應¶
　　夜凉¶
露白風清庭戸涼老人先著夾衣裳舞腰¶
<pb:KR4c0069_SBCK_068-15b>¶
歌䄂抛何處唯對無絃琴一張¶
　　繼之尚書自余病來&KR0009;遺非一又蒙¶
　　覽醉吟先生傳題詩以羙之今以此¶
　　篇用伸詶謝¶
衰殘與世日相踈惠好唯君分有餘茶藥¶
贈多因病乆衣裳&KR0009;早及寒初交情鄭重¶
金相似詩韻清鏘玉不如醉傳狂言人盡¶
笑獨知我者是尚書¶
　　五年秋病後獨宿香山寺三絶句¶
<pb:KR4c0069_SBCK_068-16a>¶
經年不到龍門寺今夜何人知我情還向¶
暢師房裏宿新秋月色舊灘聲¶
飮徒歌伴今何在雨㪚雲飛盡不迴從此¶
香山風月夜秖應長是一身來¶
石盆泉畔石樓頭十二年來晝夜遊更過¶
今年年七十假如無病亦宜休¶
　　題香山新經堂招僧¶
烟滿秋堂月滿庭香花漠漠磬泠泠誰能¶
來此㝷眞諦白老新開一藏經¶
<pb:KR4c0069_SBCK_068-16b>¶
　　偶題鄧翁¶
偶因携酒尋村客聊復廻車訪薜蘿宜值¶
雪寒相慰問不妨春暖更經過翁居山下¶
年空老我得人間事校多一種共翁頭似¶
雪翁無衣食又如何¶
　　早入皇城贈王&KR0335;守僕射¶
津橋殘月曉沈沈風露淒清禁署深城柳¶
宮槐謾揺落悲愁不到貴人心¶
　　&KR0009;題廬山舊草堂兼呈二林寺道侶¶
<pb:KR4c0069_SBCK_068-17a>¶
三十年前草堂主而今雖在𩯭如絲登山¶
尋水應無力不似江州司馬時漸伏酒魔¶
休放醉猶殘口業未抛詩君行過到鑪峯¶
下爲報東林長老知¶
　　改業¶
先生老去飮無興居士病來閑有餘猶覺¶
醉吟多放逸不如禪坐更清虚柘枝紫袖¶
敎丸藥羯鼓蒼頭遣種&KR0188;却&KR0013;山僧戲相¶
問一時改業意何如¶
<pb:KR4c0069_SBCK_068-17b>¶
　　山下&KR0335;别佛光和尚¶
勞師送我下山行此別何人識此情我巳¶
七旬師九十當知後會在他生¶
　　山中五絶句　遊嵩陽見五物名有¶
　　𫠦感感興不同隨興而吟因成五絶¶
　　嶺上雲¶
嶺上白雲朝未㪚田中青麥旱將枯自生¶
自滅成何事能逐東風作雨無¶
　　石上苔¶
<pb:KR4c0069_SBCK_068-18a>¶
漠漠班班石上苔幽芳静緑絶纎埃路傍¶
凡草榮遭遇曾得七香車輾來¶
　　林下樗¶
香檀文桂苦鵰鐫生理何曾得自全知有¶
無材老樗否一枝不損盡天年¶
　　澗中魚¶
海水桑田欲變時風濤翻覆沸天池鯨吞¶
蛟闘波成血深澗游魚樂不知¶
　　洞中蝙蝠¶
<pb:KR4c0069_SBCK_068-18b>¶
千年䑕化白蝙蝠黒洞深藏避網羅遠害¶
全身誠得計一生幽暗又如何¶
　　自戲三絶句　閑卧獨吟無人詶和¶
　　聊假身心相戲往復偶成三章¶
　　心問身¶
心問身云何泰然嚴冬煖&KR0013;日高眠放君¶
快活知恩否不早朝來十一年¶
　　身報心¶
心是身王身是宮君今居在我宮中是君¶
<pb:KR4c0069_SBCK_068-19a>¶
家舎君須愛何事論恩自&KR0003;功¶
　　心重答身¶
因我踈慵休罷早遣君安樂歲時多世間¶
老苦人何限不放君閑奈我何¶
　　會昌元年春五絶句¶
　　病後喜過劉家¶
忽憶前年初病後此生甘分不銜盃誰能¶
料得今春事又向劉家飮酒來¶
　　贈舉之僕射¶
<pb:KR4c0069_SBCK_068-19b>¶
雞毬餳粥屢開筵談笑謳吟間管絃一月¶
三迴寒食會春光應不&KR0018;今年¶
　　盧尹賀夢得會中作¶
病聞川守賀筵開起伴尚書飮一盃任意¶
少年長笑我老人自覓老人來¶
　　題朗之槐亭¶
春風可惜無多日家醖唯殘軟半瓶猶望¶
君歸同一醉籃舁早晚入槐亭¶
　　勸夢得酒¶
<pb:KR4c0069_SBCK_068-20a>¶
誰人功𦘕麒麟閣何客新投魑魅郷兩處¶
榮枯君莫問殘春更醉兩三塲¶
　　過裴令公宅二絶句¶
風吹楊柳出牆枝憶得同歡共醉時每到¶
集賢坊北過不曾一度不低眉¶
梁王舊館雪濛濛愁殺鄒枚二老翁假使¶
明朝深一尺亦無人到兎園中¶
　　百日假滿少傅官停自喜言懷¶
長告今朝滿十旬從兹蕭灑便終身老嫌¶
<pb:KR4c0069_SBCK_068-20b>¶
手重抛牙笏病喜頭輕換角巾䟽傅不朝¶
懸組綬尚平無累畢婚姻人言世事何時¶
了我是人間事了人¶
　　旱熱¶
畏景又加旱火雲殊未收籬暄飢有雀池¶
涸渇無鷗岸幘頭仍痛褰裳汗亦流&KR0002;爲¶
當此日遷客向炎洲¶
　　題崔少尹上林坊新居¶
坊静深居新且幽忽疑縮地到滄洲宅東¶
<pb:KR4c0069_SBCK_068-21a>¶
籬缺嵩峯出堂後門開洛水流高下三層¶
盤野徑沿洄十里汎漁舟若能爲客烹雞¶
黍願伴田蘇日日遊¶
　　新澗亭¶
煙蘿初合澗新開閑上西亭日幾迴老病¶
歸山應未得且移泉石就身來¶
　　對酒有懷&KR0009;李十九郎中¶
往年江外抛桃葉去歲樓中別柳枝寂寞¶
春來一盃酒此情唯有李君知吟君舊句¶
<pb:KR4c0069_SBCK_068-21b>¶
情難忘風月何時是盡時¶
　　楊六尚書頻&KR0009;新詩詩中多有思閑¶
　　相就之志因書鄙意報而諭之¶
君年殊未及懸車未合將閑逐老夫身健¶
正宜金印綬位高方稱白髭鬚若論塵事¶
何由了但問雲心自在無進退是非俱是¶
夢丘中闕下亦何殊¶
　　偶吟自慰兼呈夢得¶
且喜同年滿七旬莫嫌衰病莫嫌貧巳爲¶
<pb:KR4c0069_SBCK_068-22a>¶
海内有名客又占世間長命人耳裏聲聞¶
新將相眼前失盡故交親尊榮富夀難兼¶
得閑坐思量最要身¶
　　&KR0009;潮州繼之¶
相府潮陽俱夢中夢中何者是窮通他時¶
事過方應悟不獨榮空辱亦空¶
　　雪暮偶與夢得同致仕裴賔客王尚¶
　　書飮¶
黃昏慘慘雪霏霏白首相歡醉不歸四箇¶
<pb:KR4c0069_SBCK_068-22b>¶
老人三百歲人間此會亦應稀¶
　　雪朝乗興欲詣李司徒&KR0335;守先以五¶
　　韻戲之¶
寒夜生酒思暁雪引詩情熱飮一兩盞冷¶
吟三五聲鋪花憐地凍銷玉畏天晴好拂¶
烏巾出宜披鶴氅行梁園應有興無不召¶
鄒生¶
　　贈思黯¶
爲憐清淺愛潺湲一日三廻到水邊&KR0002;道¶
<pb:KR4c0069_SBCK_068-23a>¶
歸仁灘更好主人何故別三年¶
　　聽歌六絶句¶
　　聽都子歌¶
都子新歌有性靈一聲格轉巳堪聽更聽¶
唱到常娥字猶有樊家舊典刑¶
　　樂世¶
管急絃繁拍漸稠緑𦝫宛轉曲終頭誠知¶
樂世聲聲樂老病人聽未免愁¶
　　水調¶
<pb:KR4c0069_SBCK_068-23b>¶
五言一遍最殷勤調少情多似有因不會¶
當時翻曲意此聲腸斷爲何人¶
　　想夫憐¶
玉管朱絃莫急催客聽歌送十分盃長愛¶
夫憐第二句請君重唱夕陽開¶
　　何滿子¶
世傳滿子是人名臨就刑時曲始成一曲¶
四詞歌八疊從頭便是斷腸聲¶
　　離別難詞¶
<pb:KR4c0069_SBCK_068-24a>¶
緑楊陌上送行人馬去車廻一望塵不覺¶
別時紅淚盡歸來無可可霑巾¶
　　閑樂¶
坐安卧穏轝平肩𠋣杖披衫遶四邊空腹¶
三盃卯後酒曲肱一覺醉中眠更無忙苦¶
吟閑樂恐是人間自在天¶
白氏文集卷第六十八¶
<pb:KR4c0069_SBCK_068-24b>¶
<pb:KR4c0069_SBCK_068-24b>¶
# SB1_0746-144.png
