# -*- mode: mandoku-view -*-
#+TITLE: 白氏長慶集
#+DATE: 2015-09-23 10:18:43
#+PROPERTY: JUAN 3


　諷諭三(新樂府并序左凡二十首/¶元和四年為  拾遺¶時作)
序曰凡九千二百五十二言斷為五十篇¶篇無定句句
無定字繋於意不繋於文首¶句標其目卒章顯其志詩
三百之義也其¶辭質而徑欲見之者易諭也其言直而
切¶欲聞之者深誡也其事覈而實使采之者¶傳信也其
<pb:KR4c0069_WYG_002-1b>
體順而肆可以播於樂章歌曲<md:KR4c0069_SBCK_003-2a>¶也總而言之為君為臣
為民為物為事而¶作不為文而作也¶
　　　¶七德舞　美撥亂陳王業也¶(武德中¶¶¶¶¶¶¶¶¶¶¶¶¶¶¶¶¶天子始作/秦王破陳樂以歌)
　　　　(太宗之功業貞觀初太宗重制破陳樂舞¶¶¶¶圖/詔魏徵虞¶¶¶¶¶¶¶¶世南等為之¶歌詞名¶¶¶¶¶¶¶¶¶¶¶¶¶七德舞<md:KR4c0069_SBCK_003-5a>¶自龍)
　　　　(朔巳後詔郊廟/享宴皆先奏之)
七德舞七德歌傳自武德至元和元和小¶臣白居易觀
舞聽歌知樂意樂終稽首陳¶其事太宗十八舉義兵白
旄黄鉞定兩京¶擒充戮竇四海清二十有四功業成二
<pb:KR4c0069_WYG_002-2a>
十¶有九即帝位三十有五致太平功成理定¶何神速速
在推心置人腹亡卒遺骸散帛¶收(貞觀初詔天下陣死/骸骨致祭瘞埋之尋)
(又散帛以/求之也)饑人賣子分金贖(貞觀五年大飢人有鬻男/女者詔出御府金帛盡贖)
(之還其/父母)魏徵夢見天子泣(魏徵疾亟太宗夢與徵别既/寤流涕是夕徵卒故御親制)
(碑云昔殷宗得良弼於夢/中今朕失賢臣於覺後)張¶謹哀聞辰日哭(張公謹卒/太宗為之)
(舉哀有司奏日在辰隂陽所忌不可哭上曰君臣/義重父子之情也情發於中安知辰日遂哭之)怨女
三千放出宫(太宗常謂侍臣曰婦人幽閉深宫情實可/愍今将出之任求伉儷於是令左丞戴胄)
(給事中杜正倫於掖庭宫/西門揀出數千人盡放歸)死囚四¶百來歸獄(貞觀六年/親録囚徒)
<pb:KR4c0069_WYG_002-2b>
(死罪者三百九十放出歸家令明/年秋來就刑應期畢至詔悉原之)剪鬚燒藥賜功臣李
勣嗚咽思<md:KR4c0069_SBCK_003-5b>¶殺身(李勣常疾醫云得龍鬚燒灰方可療之/太宗自剪鬚燒灰賜之服訖而愈勣叩)
(頭泣涕/而謝)含血吮瘡撫戰士思摩奮呼乞効死¶(李思摩嘗/中矢太宗)
(親為/吮血)不獨善戰善乘時以心感人人心歸¶爾來一百九
十載天下至今歌舞之歌七¶德舞七德聖人有作垂無
極豈徒耀神武¶豈徒誇聖文太宗意在陳王業王業艱
難¶示子孫¶
　　　法曲歌¶　美列聖正華聲也
<pb:KR4c0069_WYG_002-3a>
法曲法曲歌大定積德重熙有餘慶永徽¶之人舞而詠
(永徽之時有貞觀之遺風故/高宗制一戎大定樂曲也)法曲法曲舞霓裳政和世
理<md:KR4c0069_SBCK_003-6a>¶音洋洋開元之人樂且康(霓裳羽衣曲起於/開元盛於天寳也)法曲法
曲歌堂¶堂堂堂之慶垂無疆中宗肅宗復鴻業唐¶祚中
興萬萬葉(永隆元年太常丞李嗣貞善審音律能知興/哀云近者樂府有堂堂之音唐祚再興之兆)
法曲法曲合夷歌夷聲邪¶亂華聲和以亂干和天寳末
明年胡塵犯¶宫闕(法曲雖似失雅音葢諸夏之聲也故/歴朝行焉𤣥宗雖雅好度曲然未嘗)
(使蕃漢雜奏天寳十三載始詔諸道調法曲與胡/部新聲合作識者深異之明年冬而安禄山反也)乃知
<pb:KR4c0069_WYG_002-3b>
法曲本華風苟能審音與政通¶一從胡曲相叅錯不辨
興衰與哀樂願求¶牙曠正華音不令夷夏相交侵¶
　　　二王後¶　明祖宗之意也
二王後彼何人介公酅(户圭/切)公為國賓周武隋<md:KR4c0069_SBCK_003-6b>¶文之子
孫古人有言天下者非是一人之¶天下周亡天下傳于
隋隋人失之唐得之¶唐興十葉嵗二百介公酅公世為
客明堂¶太廟朝享時引居賓位備威儀備威儀助¶郊祭
高祖太宗之遺制不獨興滅國不獨¶繼絶世欲令嗣位
<pb:KR4c0069_WYG_002-4a>
守文君亡國子孫取為¶戒¶
　　　海漫漫¶　戒求仙也
海漫漫直下無底傍無邊雲濤烟浪最深<md:KR4c0069_SBCK_003-7a>¶處人傳中有
三神山山上多生不死藥服¶之羽化為天仙秦皇漢武
信此語方士年¶年采藥去蓬萊今古但聞名煙水茫茫
無¶覓處海漫漫風浩浩眼穿不見蓬萊島不¶見蓬萊不
敢歸童男丱(音/慣)女舟中老徐福文¶成多誑誕上元太一
虚祈禱君看驪山頂¶上茂陵頭畢竟悲風吹蔓草何況
<pb:KR4c0069_WYG_002-4b>
𤣥元聖¶祖五千言不言藥不言仙不言白日昇青¶天<md:KR4c0069_SBCK_003-7b>¶　　　立部伎¶　刺雅樂之替也(太常選坐部伎無性/識者退入立部伎乂)
　　　　(選立部伎絶無性識者退/入雅樂部則雅聲可知矣)
立部伎鼓笛諠舞雙劍跳七丸嫋巨索掉¶長竿太常部
伎有等級堂上者坐堂下立¶堂上坐部笙歌清堂下立
部鼔笛鳴笙歌¶一曲衆側耳鼓笛萬曲無人聽立部賤
坐¶部貴坐部退為立部伎擊鼔吹笙和雜戲¶立部又退
何所任始就樂懸操雅音雅音¶替壊一至此長令爾輩
<pb:KR4c0069_WYG_002-5a>
調宫徵圓丘后土¶郊祀時言將此樂感神祇欲望鳳來
百獸<md:KR4c0069_SBCK_003-8a>¶舞何異北轅將適楚工師愚賤安足云太¶常三卿
爾何人¶
　　　華原磬¶　刺樂工非其人也(天寳中始廢泗濱/磬用華原石代之)
　　　　(詢諸磬人則曰故老云泗濱磬下調之/不能和得華原石考之乃和由是不改)
華原磬華原磬古人不聽今人聽泗濱石¶泗濱石今人
不擊古人擊今人古人何不¶同用之捨之由樂工樂工
雖在耳如壁不¶分清濁卽爲聾梨園弟子調律吕知有
<pb:KR4c0069_WYG_002-5b>
新¶聲不如古古稱浮磬出泗濱立辯致死聲¶感人宫懸
一聽華原石君心遂忘封疆臣<md:KR4c0069_SBCK_003-8b>¶果然胡冦從燕起武臣
少肯封疆死始知¶樂與時政通豈聽鏗鏘而巳矣磬襄
入海¶去不歸長安市兒爲樂師華原磬與泗濱¶石清濁
兩聲誰得知¶
　　　上陽白髪人¶　愍怨曠也(天寳五載巳後楊貴/妃専寵後宫人無復)
　　　　(進幸矣六宫有美色者輒置别所/上陽是其一也貞元中尚存焉)
上陽人紅顏闇老白髪新緑衣監使守宫¶門一閉上陽
<pb:KR4c0069_WYG_002-6a>
多少春𤣥宗末歲初選入入¶時十六今六十同時采擇
百餘人零落年¶深殘此身憶昔吞悲别親族扶入車中
不<md:KR4c0069_SBCK_003-9a>¶教哭皆云入内便承恩臉似芙蓉胷似玉¶未容君王
得見面巳被楊妃遙側目妬令¶濳配上陽宫一生遂向
空房宿宿空房秋夜長夜¶長無寐天不明耿耿殘燈背壁
影蕭蕭暗¶雨打窗聲春日遲日遲獨坐天難暮宫鸎¶百囀愁
厭聞梁燕雙栖老休妬鸎歸燕去¶長悄然春往秋來不
記年唯向深宫望明¶月東西四五百廻圓今日宫中年
<pb:KR4c0069_WYG_002-6b>
最老大¶家遙賜尚書號小頭鞋履窄衣裳青黛㸃<md:KR4c0069_SBCK_003-9b>¶眉眉
細長外人不見見應笑天寳末年時¶世粧上陽人苦最
多少亦苦老亦苦少苦¶老苦兩如何君不見昔時吕尚
美人賦(天寳末有密未艶色者當時號為/花鳥使吕尚獻美人賦以諷之)又¶不見今日上
陽白髪歌¶
　　　胡旋女　戒近習也(天寳末康/居國獻之)¶
胡旋女胡旋女心應絃手應鼔絃鼔一聲¶雙袖舉廻雪
飄颻轉蓬舞左旋右轉不知¶疲千匝萬周無巳時人閒
<pb:KR4c0069_WYG_002-7a>
物類無可比奔¶車輪緩旋風遲曲終再拜謝天子天子
爲<md:KR4c0069_SBCK_003-10a>¶之㣲啓齒胡旋女出康居徒勞東來萬里¶餘中原自
有胡旋者鬭妙爭能爾不如天¶寳季年時欲變臣妾人
人學圎轉中有太¶眞外禄山二人最道能胡旋梨花園
中冊¶作妃金雞障下養爲兒禄山胡旋迷君眼¶兵過黄
河疑未反貴妃胡旋惑君心死棄¶馬嵬念更深從兹地
軸天維轉五十年來¶制不禁胡旋女莫空舞數唱此歌
悟明主
<pb:KR4c0069_WYG_002-7b>
　　　新豐折臂翁<md:KR4c0069_SBCK_003-10b>¶　戒邊功也
新豐老翁八十八頭鬢眉鬚皆似雪𤣥孫¶扶向店前行
左臂慿肩右臂折問翁臂折¶來㡬年兼問致折何因縁
翁云貫屬新豐¶縣生逢聖代無征戰慣聽梨園歌管聲
不¶識旗槍與弓箭無何天寳大徴兵户有三¶丁㸃一丁
㸃得驅將何處去五月萬里雲¶南行聞道雲南有瀘水
椒花落時瘴煙起¶大軍徒渉水如湯未過十人二三死
村南¶村北哭聲哀兒别爺娘夫别妻皆云前後<md:KR4c0069_SBCK_003-11a>¶征蠻者
<pb:KR4c0069_WYG_002-8a>
千萬人行無一廻是時翁年二十¶四兵部牒中有名字
夜深不敢使人知偷¶將大石鎚折臂張弓簸旗俱不堪
從兹始¶免征雲南骨碎筋傷非不苦且圖揀退歸¶鄉土
此臂折來六十年一肢雖廢一身全¶至今風雨隂寒夜
直到天明痛不眠痛不¶眠終不悔且喜老身今獨在不
然當時瀘¶水頭身死魂飛骨不收應作雲雨望鄉鬼¶萬
人塜上哭呦呦(雲南有萬人塜卽鮮于仲通/李宓曽覆軍之所今塜猶存)老人言君
聽取君不聞<md:KR4c0069_SBCK_003-11b>¶開元宰相宋開府不賞邊功防黷武(開元/初突)
<pb:KR4c0069_WYG_002-8b>
(厥數冦邊時天武軍牙將郝靈佺出使因引特勒迴鶻/部落斬突厥黙啜獻首于闕下自謂有不世之功時宋)
(璟爲相以天子年少好武恐徼功者生心痛抑/其黨逾年始授郎將靈佺遂慟哭嘔血而死)又不¶聞
天寳宰相楊國忠欲求恩幸立邊功邊¶功未立生人怨
請問新豐折臂翁¶(天寳末楊國忠爲相重搆閣羅鳳之/役募人討之前後二十餘萬衆發去)
(無返者又捉人連枷赴役天下怨哭人不聊生故祿山/得乘人心而盗天下元和初而折臂翁猶存因偹歌之)
　　　太行路¶　借夫婦以諷君臣之不終也
太行之路能摧車若比君心是坦途巫峽¶之水能覆舟
若比君心是安流君心好惡¶苦不常好生毛羽惡生瘡
<pb:KR4c0069_WYG_002-9a>
與君結髮未五¶載豈期牛女爲參商古稱色衰相棄背
當¶時美人猶怨悔何况如今鸞鏡中妾顏未<md:KR4c0069_SBCK_003-12a>¶改君心改
爲君薰衣裳君聞蘭麝不馨香¶爲君盛容飾君看珠翠
無顏色行路難難¶重陳人生莫作婦人身百年苦樂由
他人¶行路難難於山險於水不獨人閒夫與妻¶近代君
臣亦如此君不見左納言右納史¶朝承恩暮賜死行路
難不在水不在山只¶在人情反覆閒¶
　　　司天臺¶　引古以儆今也
<pb:KR4c0069_WYG_002-9b>
司天臺仰觀俯察天人際羲和死來職事<md:KR4c0069_SBCK_003-12b>¶廢官不求賢
空取藝昔聞西漢元成閒上¶陵下替謫見天北辰㣲闇
少光色四星煌¶煌如火赤耀芒動角射三台上台半滅
中¶台坼是時非無太史官眼見心知不敢言¶眀朝趨入
眀光殿唯奏慶雲壽星見天文¶時變兩如斯九重天子
不得知不得知安¶用臺高百尺爲¶
　　　捕蝗¶　刺長吏也
捕蝗捕蝗誰家子天熱日長饑欲死興元<md:KR4c0069_SBCK_003-13a>¶兵後傷隂陽
<pb:KR4c0069_WYG_002-10a>
和氣蠱蠧化爲蝗始自兩河¶及三輔荐食如蠶飛似雨
雨飛蠶食千里¶間不見靑苖空赤土河南長吏言憂農
課¶人晝夜捕蝗蟲是時粟斗錢三百蝗蟲之¶價與粟同
捕蝗捕蝗竟何利徒使饑人重¶勞費一蟲雖死百蟲來
豈將人力定天災¶我聞古之良吏有善政以政驅蝗蝗
出境¶又聞貞觀之初道欲昌文皇仰天吞一蝗¶一人有
慶兆民頼是歲雖蝗不爲害<md:KR4c0069_SBCK_003-13b>¶(貞觀二年太宗吞蝗/蟲事見貞觀實錄)
　　　昆眀春水滿　思王澤之廣被也(貞元中/始漲泛)
<pb:KR4c0069_WYG_002-10b>
昆眀春昆眀春春池岸古春流新影浸南¶山靑滉瀁波
沉西日紅奫淪往年因旱靈¶池竭龜尾曳塗魚喣沫詔
開分水注恩波¶千介萬鱗同日活今來淨渌水照天㳺
魚¶鱍鱍蓮田田洲香杜若抽心短沙暖鴛鴦¶鋪翅眠動
植飛沉皆遂性皇澤如春無不¶被漁者仍豐網罟資貧
人久獲菰蒲利詔¶以昆眀近帝城宦家不得收其征菰
蒲無<md:KR4c0069_SBCK_003-14a>¶租魚無稅近水之人感君惠感君惠獨何¶人吾聞
率土皆王民逺民何疎近何親願¶推此惠及天下無逺
<pb:KR4c0069_WYG_002-11a>
無近同欣欣吳興山¶中罷㩁茗鄱陽坑裏休封銀天涯
地角無¶禁利熈熈同似昆眀春¶
　　　城鹽州　美聖謨而誚邊將也(貞元歲壬申/特詔城之)¶
城鹽州城鹽州城在五原原上頭蕃東節¶度鉢闡布忽
見新城當要路金鳥飛傳贊¶普聞建牙傳箭集羣臣君
臣頳(音/稱)面有憂色<md:KR4c0069_SBCK_003-14b>¶皆言勿謂唐無人自築鹽州十餘載
左袵¶氊裘不犯塞晝牧牛羊夜捉生長去新城¶百里外
諸邊急警勞戍人唯此一道無煙¶塵靈夏濳安誰復辨
<pb:KR4c0069_WYG_002-11b>
秦原闇通何處見鄜¶&KR0008;州驛路好馬來長安藥肆黄蓍
賤城鹽州¶城鹽州未城天子憂德宗按圖自定計非關¶
將略與廟謀吾聞高宗中宗世北虜猖狂¶最難制韓公
創築受降城三城鼎峙屯漢¶兵東西亘絶數千里耳冷
不聞胡馬聲如<md:KR4c0069_SBCK_003-15a>¶今邊將非無策心笑韓公築城壁相看
養¶冦爲身謀各握強兵固恩澤願分今日邊¶將恩褒贈
韓公封子孫誰能將此鹽州曲¶翻作歌詞聞至尊¶
　　　道州民¶　美臣遇眀主也
<pb:KR4c0069_WYG_002-12a>
道州民多侏儒長者不過三尺餘市作矮¶奴年進送號
爲道州任土貢任土貢寧若¶斯不聞使人生别離老翁
哭孫毌哭兒一¶自陽城來守郡不進矮奴頻詔問城云
臣<md:KR4c0069_SBCK_003-15b>¶按六典書任土貢有不貢無道州水土所¶生者只有
矮民無矮奴吾君感悟璽書下¶歲貢矮奴宜悉罷道州
民老者幼者何欣¶欣父子兄弟始相保從此得作良人
身道¶州民民到于今受其賜欲說使君先下淚¶仍恐兒
孫忘使君生男多以陽爲字
<pb:KR4c0069_WYG_002-12b>
　　　馴犀¶　感爲政之難終也(貞元丙子歲南海進/馴犀詔納苑中至十)
　　　　(三年冬大寒/馴犀死矣)
馴犀馴犀通天犀軀貌駭人角駭雞海蠻¶聞有眀天子
驅犀乘傳來萬里一朝得謁<md:KR4c0069_SBCK_003-16a>¶大眀宫歡呼拜舞自論功
五年馴養始堪¶獻六譯語言方得通上嘉人獸俱來逺
蠻¶舘四方犀入苑䬴以瑤蒭鏁以金故鄉迢¶逓君門深
海鳥不知鐘鼓樂池魚空結江¶湖心馴犀生處南方熱
秋無白露冬無雪¶一入上林三四年又逢今嵗苦寒月
<pb:KR4c0069_WYG_002-13a>
飲氷¶臥霰苦踡跼角骨凍傷鱗甲蹜馴犀死蠻¶兒啼向
闕再三顏色低奏乞生歸本國去¶恐身凍死似馴犀君
不見建中初馴象生<md:KR4c0069_SBCK_003-16b>¶還放林邑(建中元年詔盡出苑/中馴象放歸南方也)君
不見貞元末馴犀凍死蠻兒¶泣所嗟建中異貞元象生
犀死何足言¶
　　　五絃彈¶　惡鄭之奪雅也
五絃彈五絃彈聽者傾耳心寥寥趙璧知¶君入骨愛五
絃一一爲君調第一第二絃¶索索秋風拂松疎韻落第
<pb:KR4c0069_WYG_002-13b>
三第四絃泠泠¶夜鶴憶子籠中鳴第五絃聲最掩抑隴
水¶凍咽流不得五絃並奏君試聽凄凄切切¶復錚錚鐡
擊珊瑚一兩曲水寫玉盤千萬<md:KR4c0069_SBCK_003-17a>¶聲殺聲入耳膚血寒慘
氣中人肌骨酸曲¶終聲盡欲半日四坐相對愁無言座
中有¶一逺方士喞喞咨咨聲不巳自歎今朝初¶得聞始
知孤負平生耳唯憂趙璧白髮生¶老死人閒無此聲逺
方士爾聽五絃信爲¶美吾聞正始之音不如是正始之
音其若¶何朱絃疎越清廟歌一彈一唱再三歎曲¶淡節
<pb:KR4c0069_WYG_002-14a>
稀聲不多融融曳曳召元氣聽之不¶覺心平和人情重
今多賤古古琴有絃人<md:KR4c0069_SBCK_003-17b>¶不撫更從趙璧藝成來二十五
絃不如五¶
　　　蠻子朝¶　刺將驕而相備位也
蠻子朝汎皮船兮度繩橋來自嶲(音/髓)州道路¶遙入界先
經蜀川過蜀將收功先表賀臣¶聞雲南六詔蠻東連䍧
牱西連蕃六詔星¶居初鎻碎合爲一詔漸强大開元皇
帝雖¶聖神唯蠻倔強不來賓鮮于仲通六萬卒¶征蠻一
<pb:KR4c0069_WYG_002-14b>
陣全軍没至今西洱(音/二)河㟁邊箭孔¶刀痕滿枯骨(天寳/十三)
(載鮮于仲通統兵六萬討雲南王/閤羅鳳于西洱河全軍覆殁也)誰知今日慕華風不
勞一人<md:KR4c0069_SBCK_003-18a>¶蠻自通誠由陛下休眀德亦頼㣲臣誘諭¶功德
宗省表知如此笑令中使迎蠻子蠻¶子導從者誰何摩
挲俗羽雙隈伽清平官¶持赤藤杖大將軍繫金呿(丘加/切)
嗟(咨邪/切)異牟尋男尋¶閤勸特敕召對延英殿上心貴在
懷逺蠻¶引臨玉座近天顏冕旒不垂親勞倈賜衣¶賜食
移時對移時對不可得大臣相看有¶羡色可憐宰相拖
<pb:KR4c0069_WYG_002-15a>
紫佩金章朝日唯聞對¶一刻<md:KR4c0069_SBCK_003-18b>¶　　　驃國樂　欲王化之先邇後逺也(貞元十七/年來獻之)¶
驃國樂驃國樂出自大海西南角雍羌之¶子舒難陁來
獻南音奉正朔德宗立仗御¶紫庭黈&KR0008;不塞爲爾聽玉
螺一吹椎䯻聳¶銅鼓一擊文身踊珠纓炫轉星宿搖花
鬘¶(音慢髪/飾也)抖擻龍&KR0620;動曲終王子啓聖人臣父願爲¶唐
外臣左右歡呼何翕習至尊德廣之所¶及須臾百辟詣
閤門俯伏拜表賀至尊伏¶見驃人獻新樂請書國史傳
<pb:KR4c0069_WYG_002-15b>
子孫時有擊<md:KR4c0069_SBCK_003-19a>¶壌老農父暗測君心閒獨語聞君政化甚¶
聖眀欲感人心致太平感人在近不在逺¶太平由實非
由聲觀身理國國可濟君如¶心兮民如體體生疾苦心
慘悽民得和平¶君愷悌貞元之民若未安驃樂雖聞君
不¶歡貞元之民苟無病驃樂不來君亦聖驃¶樂驃樂徒
喧喧不如聞此蒭蕘言¶
　　　縳戎人¶　逹窮民之情也
縳戎人縳戎人口穿面破驅入秦天子矜<md:KR4c0069_SBCK_003-19b>¶憐不忍殺詔
<pb:KR4c0069_WYG_002-16a>
徙東南吳與越黄衣小使録¶姓名領出長安乘逓行身
被金瘡面多瘠¶扶病徒行日一驛朝飡飢渴費杯盤夜
臥¶腥臊汚牀席忽逢江水憶交河埀手齊聲¶嗚咽歌其
中一虜語諸虜爾苦非多我苦¶多同伴行人因借問欲
說喉中氣憤憤自¶云鄉管本涼原大歴年中没落蕃一
落蕃¶中四十載身著皮裘繫毛帯唯許正朝服¶漢儀斂
衣整巾濳淚垂誓心密定歸鄉計<md:KR4c0069_SBCK_003-20a>¶不使蕃中妻子知(有/李)
(如暹者蓬子將軍之子也嘗没蕃中自云蕃法唯正歲/一日許唐人之没蕃者服唐衣冠由是悲不自勝遂密)
<pb:KR4c0069_WYG_002-16b>
(定歸/計也)暗思自有殘筋骨更恐¶年衰歸不得蕃候嚴兵鳥
不飛脫身冐死¶奔逃歸晝伏宵行經大漠雲隂月黑風
沙¶惡驚藏青塜寒草疎偷度黄河夜氷薄忽¶聞漢軍鼙
鼓聲路傍走出再拜迎游騎不¶聼能漢語將軍遂縳作
蕃生配向東南卑¶濕地定無存䘏空防備念此吞聲仰
訴天¶若爲辛苦度殘年凉原鄉井不得見胡地¶妻兒虛
棄捐没蕃被囚思漢土歸漢被劫<md:KR4c0069_SBCK_003-20b>¶爲蕃虜早知如此悔
歸來兩地寧如一處¶苦縳戎人戎人之中我苦辛自古
<pb:KR4c0069_WYG_002-17a>
此寃應¶未有漢心漢語吐蕃身¶
　
　
　
　
　
　
　
<pb:KR4c0069_WYG_002-17b>
　
　
　
　
　
　
　
　白氏長慶集巻三<md:KR4c0069_SBCK_003-21a>¶<md:KR4c0069_SBCK_004-1a>¶
<pb:KR4c0069_WYG_003-1a>
欽定四庫全書
　白氏長慶集巻四¶
　　　　　　　　　　　唐　白居易　撰
　
