# -*- mode: mandoku-view; -*-
#+TITLE: 白氏文集
#+DATE: 2015-09-11 08:22:17.061517
#+PROPERTY: ID KR4c0069
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 42
#+PROPERTY: FILE SB04n0441-042白氏長慶集-卷第四十二.
<pb:KR4c0069_SBCK_042-1a>¶
白氏文集卷第四十二¶
　奏狀二　凡二十四首¶
　論孫璹張奉國狀¶
　奏𫠦聞狀¶
　奏閿郷等縣禁囚狀¶
　論承璀職名狀¶
　論元稹第三狀¶
　請罷兵第二狀¶
　請罷兵第三狀¶
<pb:KR4c0069_SBCK_042-1b>¶
　論嚴綬狀¶
　論孟元陽狀¶
　謝官狀¶
　陳情狀¶
　謝官狀¶
　謝恩賜設狀¶
　謝恩賜衣服狀¶
　謝三月三日賜宴狀¶
　謝九月九日賜宴狀¶
<pb:KR4c0069_SBCK_042-2a>¶
　謝臘日賜口蠟狀¶
　謝中和節賜尺狀¶
　謝賜新火狀¶
　謝恩賜氷狀¶
　謝賜新曆日狀¶
　謝賜茶果等狀¶
　謝賜設及匹帛狀¶
　謝社日賜酒餅狀¶
　　論孫璹張奉國狀¶
<pb:KR4c0069_SBCK_042-2b>¶
　　孫璹¶
右伏以鳳翔右輔之地控壓隴蜀又近國¶
門最爲重鎮承前巳來多擇有功勲德望¶
者爲之節使昨者孫璹忽除此官臣縁素¶
未諳知不敢輕議可否及制下之後甚不¶
愜人心孫璹雖乆從軍不聞有大功効自¶
居禁衞亦無可稱至於姓名衆未知有縱¶
有才略堪任將帥猶宜且試於小鎮不合¶
便授此重藩豈唯公議之間以爲過當亦¶
<pb:KR4c0069_SBCK_042-3a>¶
恐同𩔖之内皆生倖心况今聖政日明朝¶
綱日舉每命一官一職人皆側耳聽之則¶
除授之間深宜重慎今孫璹巳受成命未¶
可遽又攺移待到鳳翔觀其可否巳後不¶
可不審伏恐聖聦要知¶
　　張奉國¶
右奉國當徐州用兵之時巳有殊効及李¶
錡作亂之日又立大功忠節赤誠海内推¶
服近來將校少有比倫巳蒙聖恩授金吾¶
<pb:KR4c0069_SBCK_042-3b>¶
大將軍以示奬勸以臣𫠦見便宜與一方¶
鎮以感動天下忠臣之志以摧懾天下姦¶
臣之心何者奉國之事無人不知方鎮之¶
榮無人不愛若奉國更得節度使天下聞¶
知人皆爲貪寵榮誰不爭効忠順萬一若¶
一方有事一帥負恩則麾下偏禆竸爲奉¶
國亂臣賊子不敢不息一則明勸忠貞二¶
則闇銷禍亂聖人機柄正在於斯今奉國¶
聞巳有年亦宜速用事不可失臣深惜之¶
<pb:KR4c0069_SBCK_042-4a>¶
然以奉國未曾爲理人官恐未可便授大¶
鎮若近邊次節度有要替處與奉國最爲¶
得宜謹具奏聞謹奏¶
　　奏𫠦聞狀¶
　　向外𫠦聞事宜¶
右伏見六七日來向外傳&KR0003;皆云有進㫖¶
令宣與諸道進奏院自今巳後應有進奉¶
並不用申報御史臺如有人勘問便仰錄¶
名奏來者内外相傳不無驚恠臣伏料此¶
<pb:KR4c0069_SBCK_042-4b>¶
事多是虚傳且有此聞不敢不奏伏惟德¶
音除四節外非時進奉一切並停如有違¶
越仰御史臺察訪聞奏今若不許報臺不¶
許勘問即是許進奉而廢德音也伏以陛¶
下憂人思理發自深誠德音中停罷進奉¶
最是大節昨者裴均𫠦進銀器發在德音¶
之前猶慮四方不知將謂容其違越特令¶
送出外庫宣報𫠦司遠近傳呼聞於道路¶
此則不獨人心欣躍感動四方實亦國史¶
<pb:KR4c0069_SBCK_042-5a>¶
光明垂示百代今未踰數月忽有此消息¶
賀德音之使未絶於道途許進奉之聲巳¶
聞扵内外此衆情𫠦以警愕而不測也臣¶
昨訪聞又無明勑伏料聖意必無此處分¶
但恐宣傳之際或致疑誤遂令内外有此¶
流傳實恐旬月之間㪚報諸道&KR0603;損聖政¶
無甚於斯若此果虚即望宣示内外令知¶
聖㫖使息虚聲伏願宸衷速有處分謹具¶
奏謹奏¶
<pb:KR4c0069_SBCK_042-5b>¶
　　奏閿郷縣禁囚狀¶
　　&KR0593;州閿郷湖城等縣禁囚事宜¶
右伏聞前件縣獄中有囚十數人並積年¶
禁繫其妻兒皆乞於道路以供獄粮其中¶
有身禁多年妻巳攺嫁者身死獄中取其¶
男收禁者云是度支轉運下囚禁在縣獄¶
欠負官物無可填陪一禁其身雖死不放¶
前後兩遇恩赦今春又降德音皆云節文¶
不該至今依舊囚禁臣伏以罪㘴之刑無¶
<pb:KR4c0069_SBCK_042-6a>¶
重於死故煞人者罪止於死坐贓者身死¶
不徴今前件囚等欠負官錢誠合填納然¶
以貧窮孤獨唯各一身債無納期禁無休¶
日至使夫見在而妻嫁父已死而子囚自¶
古罪人未聞此苦行路見者皆爲痛傷况¶
今陛下愛人之心過扵父母豈容在下有¶
此窮人古者一婦懐寃三年大旱一夫結¶
憤五月降霜以𩔖言之臣恐此囚等憂怨¶
之氣必能傷陛下隂陽之和也其囚等人¶
<pb:KR4c0069_SBCK_042-6b>¶
數及𫠦欠官物并赦文不該事由臣即未¶
知委細伏望與宰相商量兼令本司具事¶
由分析聞奏如或是實禁繫不虚伏乞特¶
降聖慈發使一時放免一則使縲囚獲有¶
生死皆知感恩二則明天聽及卑遠近自¶
無寃滯事闗聖政不敢不言臣兼恐度支¶
鹽鐵使下諸州縣禁囚更有如此者伏望¶
便令續條流具事奏上¶
　　論承璀職名狀¶
<pb:KR4c0069_SBCK_042-7a>¶
　　承璀充諸軍行營招討處置使¶
右縁承璀職名自昨日來臣與李絳等巳¶
頻論奏又奉宣令依前定者臣實深知不¶
可豈敢順㫖便休伏望聖慈更賜詳察臣¶
伏以國家故事每有征伐專委將帥以責¶
成功近年巳來漸失舊制始加中使命爲¶
都監頃者韓全義討淮西之時以賈良國¶
爲都監近日髙崇文討劉闢之時以劉貞¶
亮爲都監此皆權宜且爲近例然則興王¶
<pb:KR4c0069_SBCK_042-7b>¶
者之師徴天下之兵自古及今未有令中¶
使專綂領者今神䇿軍既不置行營節度¶
使即承璀便是制將又充討軍招討處置¶
使即承璀便是都監豈有制將都綂而使¶
中使兼之臣恐四方聞之必輕朝庭四夷¶
聞之必笑中國王承宗聞之必增其氣國¶
史記之後嗣何觀陛下忍令後代相傳云¶
以中官爲制將都統自陛下始伏乞聖慮¶
以此思之臣又兼恐劉濟茂昭及希朝從¶
<pb:KR4c0069_SBCK_042-8a>¶
史乃至諸道將校皆恥受承璀指麾心既¶
不齊功何由立此是資承宗之計而挫諸¶
將之𫝑也伏乞聖慮又以此思之臣伏以¶
陛下自春宫以來則曾驅使承璀歳月既¶
乆恩澤遂深望陛下念其勤勞貴之可也¶
陛下憐其忠赤富之可也至於軍國權柄¶
動闗於治亂朝庭制度出自於祖宗陛下¶
寧忍徇下之情而自隳法制從人之欲而¶
自損聖明何不思於一時之間而取笑扵¶
<pb:KR4c0069_SBCK_042-8b>¶
萬代之後今臣忘身命瀝肝膽爲陛下痛¶
言者非不知逆耳非不知危身但以螻蟻¶
之命至輕社稷之計至重伏乞聖慮又以¶
此思之陛下必不得巳事須用之即望攺¶
爲都監且徇舊例雖威權尚重而制度稍¶
存天下聞之不甚驚聽如蒙&KR0098;許伏望速¶
宣與中書攺爲諸軍都監臣不勝憂迫懇¶
切彷徨之至¶
　　論元稹第三狀¶
<pb:KR4c0069_SBCK_042-9a>¶
　　監察御史元稹貶江陵府士曹叅軍¶
右伏縁元稹左降事宜李絳崔群等再已¶
奏聞至今未蒙宣報伏恐愚誠未懇聖慮¶
未廻臣更細思事有不可𫠦以塵黷至扵¶
再三臣内察事情外聽衆議元稹左降不¶
可者三何者元稹守官正直人𫠦共知自¶
授御史巳來舉奏不避權𫝑只如奏李公¶
佐等之事多是朝廷親情人誰無私因以¶
挾恨或假公議將報私嫌遂使誣謗之聲¶
<pb:KR4c0069_SBCK_042-9b>¶
上聞天聽臣恐元稹左降巳後凡在位者¶
每欲舉事先以元稹爲戒無人肯爲陛下¶
當官執法無人肯爲陛下嫉惡繩愆内外¶
權貴親黨縱横有大過大罪者必相容隱¶
而巳陛下從此無由得知其不可者一也¶
昨者元稹𫠦追勘房式之事心雖奉公事¶
稍過當既從重罰足以懲違況經謝恩旋¶
又左降雖引前事以爲責詞然外議諠諠¶
皆以爲元稹與中使劉士元爭廳自此得¶
<pb:KR4c0069_SBCK_042-10a>¶
罪至於爭廳事理巳具前狀奏陳況聞劉¶
士元踏破驛門奪將鞍馬仍索弓箭嚇辱¶
朝官承前巳來未有此事今中官有罪未¶
見處置御史無過却先貶官遠近聞知實¶
損聖德臣恐從今巳後中官出使縱暴益¶
甚朝官受辱必不敢言縱有&KR0013;凌辱&KR0460;打¶
者亦以元稹爲戒但吞聲而巳陛下從此¶
無由得聞其不可者二也臣又訪聞元稹¶
自去年巳來舉奏嚴礪在東川日枉法收¶
<pb:KR4c0069_SBCK_042-10b>¶
没平人資産八十餘家又奏王紹違法給¶
劵令監軍神柩及家口入驛又奏裴玢違¶
勑㫖徴百姓草又奏韓臯使軍將封杖打¶
殺縣令如此之事前後甚多屬朝廷法行¶
悉有懲罰計天下方鎮皆怒元稹守官今¶
貶爲江陵判司即是送與方鎮從此方便¶
報怨朝廷何由得知臣聞德宗時有崔善¶
貞密告李錡必反德宗不信送與李錡李¶
錡大怒遂掘坑縱火燒殺崔善貞未數年¶
<pb:KR4c0069_SBCK_042-11a>¶
李錡果反至今天下爲之痛心臣恐元稹¶
左降後方鎮有過無人敢言皆欲惜身永¶
以元稹爲戒如此則天下有不軌不法之¶
事陛下無由得知此其不可者三也若無¶
此三不可假如朝廷誤左降一御史盖是¶
小事臣何敢煩黷聖聽至于再三乎誠以¶
𫠦損者微𫠦闗者大以此思慮敢不極言¶
陛下若以臣此言爲忠又未能別有處置¶
必不得巳則伏望且令追制攺與一京司¶
<pb:KR4c0069_SBCK_042-11b>¶
閑官免令元稹却事方鎮此乃上禆聖政¶
下愜人情伏望細察事情斷在聖意謹具¶
奏聞謹奏¶
　　請罷兵第二狀¶
　　請罷恒州兵事宜¶
右縁討伐恒州事宜前者巳具奏聞此事¶
至大至切臣不合一奏便休伏願聖聦再¶
賜詳省臣伏以河北事體本不合用兵既¶
巳用兵亦希萬一𫠦以人意或望成功今¶
<pb:KR4c0069_SBCK_042-12a>¶
看事𫝑保必無望何者陛下本用兵之初¶
第一𠋣望承璀第二准擬希朝茂昭今承¶
璀自去已來未敢苦戰巳䘮大將先挫軍¶
威至今與從史兩軍入賊界下營未得從¶
史雖經接戰與賊勝負略均況奏報之間¶
又事恐非實遷延進退貴引日時不唯意¶
在逗留兼是力難支敵希朝茂昭數月巳¶
來方入賊界據𫠦奏到賊新市城一鎮便¶
過不得又奏深澤縣今却&KR0013;賊打破則其¶
<pb:KR4c0069_SBCK_042-12b>¶
進討之𫝑想亦可知劉濟親領全軍分圍¶
樂壽又奏賊城堅守卒不易攻師道季安¶
元不可保今看情狀似相計㑹各收一縣¶
便不進軍如此事由陛下具見據其去就¶
豈有成功未審聖心何如更有𫠦望以臣¶
愚見速須罷兵若又遲疑其害有四可爲¶
陛下痛惜者二可爲陛下深憂者二何則¶
若保有成功即不論用度多少既的知不¶
可即不合虚費貲糧悟而後行事亦非晚¶
<pb:KR4c0069_SBCK_042-13a>¶
今遲挍一日有一日之費更延旬月𫠦費¶
滋多終須罷兵何如早罷臣伏見陛下比¶
來愛人省用發自深心至於聖躬每事節¶
儉今以府庫錢帛百姓脂膏資助河北諸¶
侯轉令富貴強大臣每念此不勝憤歎此¶
𫠦謂陛下痛惜者一也臣伏恐河北諸將¶
見呉少陽巳受制命必引事例輕重同詞¶
請雪承宗若章表繼來即議無不許請而¶
後捨模㨾可知轉令承宗膠固同𩔖如此¶
<pb:KR4c0069_SBCK_042-13b>¶
則與奪皆由鄰道恩信不出朝廷實恐威¶
權盡歸河北臣每念此實𫠦疚心其爲陛¶
下痛惜者二也今天時巳熱兵氣相蒸至¶
於飢渴疲勞疫疾暴露衣甲暑濕弓箭瘡¶
痍上有赤日前有白刃驅以就戰人何以¶
堪縱不惜身亦難忍苦況神䇿官健又最¶
烏雜以城市之人例皆不慣如此忽思生¶
路或有奔逃一人若逃百人相扇一軍若¶
㪚諸軍必揺事忽至此悔將何及此其爲¶
<pb:KR4c0069_SBCK_042-14a>¶
陛下深憂者一也臣伏聞廻鶻吐蕃皆有¶
細作中國之事小大盡知今聚天下之兵¶
唯討承宗一賊自冬及夏都未立功則兵¶
力之強弱資費之多少豈宜使西戎北虜¶
一一知之忽見利生心承虚入寇以今之¶
𫝑力可能救其首尾哉兵連禍生何事不¶
有萬一及此實闗安危臣每思之憂入骨¶
髓此其爲陛下深憂者二也伏惟詳臣此¶
狀察臣此心審賜裁量速有處分如此則¶
<pb:KR4c0069_SBCK_042-14b>¶
是陛下社稷宗廟之福不獨天下幸甚謹¶
具奏聞¶
　　請罷兵第三狀¶
　　請罷恒州兵馬事宜¶
右臣𫠦請罷兵前後巳頻陳奏今日事𫝑¶
又更不同比來日月漸深憂惶轉甚若不¶
極慮若不切言是臣懼罪惜身上負陛下¶
伏希聖鑒憐察血誠知臣心如此更詳此¶
狀臣伏以行營近日事體陛下一一具知¶
<pb:KR4c0069_SBCK_042-15a>¶
師道今收棣州至今竟未奉詔至於表章¶
詞意近者亦甚乖宜季安等心元不可測¶
與賊計㑹各收一空縣而巳相顧拱手便¶
休聞昨者澤潞潰㪚健兒其間有入魏博¶
却投邢州者季安追捉並按軍令昨𫠦與¶
詔都不禀承據此情狀略無形迹但恐今¶
日巳後此輩無不辨爲又比來𫠦望有功¶
只在南北兩道今北道希朝等屯軍向欲¶
半年過新市一鎮未得茂昭又稱兵少特¶
<pb:KR4c0069_SBCK_042-15b>¶
地方請加兵則南道𫝑力今亦可見北道¶
承璀竟未立功元陽新到邢州又奏兵數¶
至少請諸軍兵馬議不可抽假使承璀等¶
竭力盡忠終恐不副聖意據此事𫝑萬無¶
成功陛下猶未罷兵不知更有何𫠦待臣¶
伏恐劉濟近日情似盡忠今忽罷兵慮傷¶
其意以臣𫠦見理固不然劉濟大姦過於¶
群輩外雖似順中不可知有功無功進退¶
獲利初聞罷討或可有詞見雪恒州必私¶
<pb:KR4c0069_SBCK_042-16a>¶
懐喜何則與承宗本末之𫝑同也假令劉¶
濟實忠實盡陛下難阻其心猶須計量重¶
輕捨小圗大豈縁劉濟一人惆悵而不顧¶
天下遠圖況今事情又不至此伏望聖意¶
斷之不疑臣昨者以軍乆無功時又漸熱¶
人不堪命慮有奔逃前狀之中巳具陳奏¶
今果聞神策𫠦管徐泗鄭滑兩道兵馬各¶
有言語似少不安臣自聞之不勝憂切一¶
軍若不寧帖必扇諸軍之心自此動揺何¶
<pb:KR4c0069_SBCK_042-16b>¶
慮不有事忽至於此者則陛下求不罷討¶
得乎一種罷兵何如早罷必待事不得巳¶
然後罷之只使陛下威權轉銷天下模㨾¶
更惡如此事𫝑皆在目前只合逆防不合¶
追悔今盧從史巳歸罪左降王承宗又乞¶
雪表來元陽方再整本軍劉濟且引兵欲¶
進因此事𫝑正可罷兵赦既有名罷猶有¶
𫝑若又此時不罷臣實不測聖心臣伏料¶
陛下去年初銳意用兵之時必謂討承宗¶
<pb:KR4c0069_SBCK_042-17a>¶
如討劉闢李錡兵合之後坐見誅擒豈料¶
遷延經年如此然則始謀必剋猶不可知¶
後事轉難更何𫠦望至於竭府庫以富河¶
北諸將虚中國以使戎狄生心可爲深憂¶
可爲痛惜巳具前奏不敢再陳況今日巳¶
前𫠦惜者威權財用今日巳後𫠦憂者治¶
亂安危國家有天下二百年陛下承宗社¶
十一葉豈得以小忿而忘國家大計豈得¶
以小恥而忘宗社遠圗伏願聖心以此爲¶
<pb:KR4c0069_SBCK_042-17b>¶
慮臣前後巳獻三狀不啻千言詞既繁多¶
語亦懇切陛下　臣𫠦見非是𫠦言非¶
忠況又塵黷不休臣即合便得罪若以臣¶
𫠦見爲是𫠦言爲忠則陛下何忍知是不¶
從知忠不納不然則臣合得罪不然則陛¶
下罷兵伏望讀臣此狀一二十遍斷其可¶
否速賜處分臣不勝負憂待罪懇迫兢惶¶
之至謹奏¶
　　論嚴綬狀¶
<pb:KR4c0069_SBCK_042-18a>¶
　　奉宣令依中書狀撰制除嚴綬江陵¶
　　節度使¶
右臣伏以趙宗儒衆稱清介有恒嚴綬衆¶
稱怯懦無恥二人臧否優劣相懸宗儒自¶
到江陵雖無殊政亦聞清浄境内頗安縱¶
要攺移即合便擇勝宗儒者且嚴綬在太¶
原之事聖聦備聞天下之人以爲談柄陛¶
下罷其節制追赴朝廷至今人情以爲至¶
當今忽再用又替宗儒臣恐制書下後無¶
<pb:KR4c0069_SBCK_042-18b>¶
不驚歎兼邪人得計正人憂疑大乖群情¶
深損朝政臣前後𫠦奉宣撰制若非甚不¶
可者亦不敢切論今此除授實甚不可伏¶
望聖意更賜裁量其制未敢便撰伏待聖¶
㫖謹奏¶
　　論孟元陽狀¶
　　奉宣令依中書狀撰制除孟元陽右¶
　　羽林軍綂宣仍封趙國公食邑三千¶
　　戸¶
<pb:KR4c0069_SBCK_042-19a>¶
右臣伏以孟元陽溵水有功河陽有政自¶
到澤潞戎事頗修但以老年事須與替比¶
諸流輩事迹不同今𫠦除官合加優奬昨¶
者范希朝在太原日昏耄不理人情共知¶
及除綂軍衆猶謂屈今元陽事迹不同希¶
朝又除綂軍恐似更屈雖加封爵悉是虚¶
名況元陽功効忠勤天下有數今以無能¶
者一例除攺無𫠦旌別臣恐今日巳後無¶
以勸人以臣𫠦見若攺除金吾大將軍輕¶
<pb:KR4c0069_SBCK_042-19b>¶
重之間實爲得𫠦只如柳惟晨李簡之輩¶
有何功業合比元陽猶居此官動逾年歲¶
伏望聖慈以此裁量其制未敢依中書狀¶
便撰謹具奏聞伏待聖㫖謹奏¶
　　謝官狀¶
　　新授將仕郎守左拾遺翰林學士臣¶
　　白居易¶
　　新授朝議郎守尚書庫部貟外郎翰¶
　　林學士雲&KR0016;尉臣崔群¶
<pb:KR4c0069_SBCK_042-20a>¶
右臣等伏奉恩制除前件官今日守謙奉¶
宣進㫖特加慰諭并賜告身者聖慈曲&KR0013;¶
寵命猥加俯以拜恩跪而受賜蹈舞離次¶
驚惶失圖伏以郎吏諫官古今𫠦重位當¶
星象職在箴規皆須聞望清方行實端慤¶
然可以佐彌綸於草昧能正其詞盡獻納¶
於蒭言必直其節苟輕𫠦選實忝厥官臣¶
等學識庸虚才質愚懦自居近職忝冐巳¶
深況超擢榮班慙惶交至初授殊常之寵¶
<pb:KR4c0069_SBCK_042-20b>¶
聞實若驚再思難報之恩感而欲泣唯當¶
奮勵駑鈍補拾闕遺中誓赤誠上酬玄造¶
俯伏憂愧若無𫠦容無任感恩兢惕之至¶
謹奉狀陳謝以聞謹奏¶
　　奏陳情狀¶
　　翰林學士將仕郎守左拾遺臣白居¶
　　易¶
右今日守謙奉宣聖㫖以臣本官合滿欲¶
議攺轉知臣欲有陳露令臣將狀來者臣¶
<pb:KR4c0069_SBCK_042-21a>¶
有情事不敢不言伏希聖慈俯察愚懇臣¶
母多病臣家素貧甘㫖或𧇊無以爲養藥¶
餌或闕空致其憂情迫於中言形於口伏¶
以自拾遺授亰兆府判司往年院中曾有¶
此例資序相𩔖俸祿稍多儻授此官臣實¶
幸甚則及親之祿稍得優豐荷恩之心不¶
勝感激輒敢塵黷無任兢惶謹具奏陳伏¶
待聖㫖¶
　　謝官狀¶
<pb:KR4c0069_SBCK_042-21b>¶
　　新授京兆府户曹叅軍翰林學士白¶
　　居易¶
右伏奉恩制除臣前件官今日守謙奉宣¶
聖㫖特加慰諭兼賜告身者俯傴拜恩怵¶
惕受命戰越跼迹驚惶失容蹈舞屏營不¶
知𫠦據臣叨居近職巳涉四年自顧庸昧¶
無禆明聖塵忝歳乆憂慙日深況於官禄¶
之間豈敢有𫠦選擇但以位卑俸薄家貧¶
親老養闕甘馨之費病乏藥石之資人子¶
<pb:KR4c0069_SBCK_042-22a>¶
之心有𫠦不足昨蒙聖念雖許陳情敢望¶
天恩&KR0205;從𫠦欲况前件官位望雖小俸料¶
稍優臣今得之勝登貴位此皆皇明俯察¶
玄造曲成念臣爲子之誠賜臣及親之祿¶
臣𫠦以撫心知愧因事吐誠烏鳥私情得¶
盡歡於展養犬馬微力誓効死以酬恩榮¶
幸不止於一身感戴實深於萬品無任荷¶
恩抃躍之至¶
　　謝蒙㤙賜設狀¶
<pb:KR4c0069_SBCK_042-22b>¶
右今日守謙奉宣聖㫖以臣初入院特賜¶
設者臣生長窮賤才質孱微草野鄙夫風¶
塵走吏豈期聖造選在禁闈煦以天慈賜¶
以御食臣𫠦以凌兢受命俯伏荷恩心魂¶
不寧手足無措況樽開九醖饌列八珍惠¶
過加籩榮優置醴金罍引滿將王澤而共¶
深玉饌屬厭與聖德而俱飽終食且歎捫¶
心自驚戰汗慙惶隕越于下謹奉狀陳謝¶
以聞謹奏¶
<pb:KR4c0069_SBCK_042-23a>¶
　　謝恩賜衣服狀¶
右今日守謙奉宣聖㫖以臣初入院特賜¶
衣服者臣自入禁司纔經旬月未陳簿効¶
累受殊私况前件衣服等獻自遠方降從¶
御府既鮮華而駭目亦輕煖而便身臣實¶
何人堪此榮賜臣必擬祕藏篋笥傳示子¶
孫何則顧陋質而懐慙貌非稱服撫微軀¶
而荷寵力不勝衣因物感恩無任愧懼謹¶
奉狀¶
<pb:KR4c0069_SBCK_042-23b>¶
　　三月三日謝㤙賜曲江宴㑹狀¶
右今日伏奉聖恩賜臣等於曲江宴樂并¶
賜茶果者伏以暮春良月上巳嘉辰獲侍¶
宴於内庭又賜歡扵曲水蹈舞跼地歡呼¶
動天况妓樂選扵内坊茶果出於中庫榮¶
降天上寵驚人間臣等謬列近司猥承殊¶
澤捧觴知感終宴懐慙肉食無謀未展㳙¶
埃之効素飡有愧難勝醉飽之恩以此兢¶
惶未知𫠦報謹奉狀陳謝以聞謹奏¶
<pb:KR4c0069_SBCK_042-24a>¶
　　九月九日謝恩賜宴曲江㑹狀¶
右臣今日伏奉進㫖賜臣等於曲江宴㑹¶
特加宣慰并賜酒脯等者伏以重陽令節¶
大有豐年賜宴扵無事之朝追歡於最勝¶
之地況天厨酒脯御府管絃寵賜忽降於¶
寰中慶幸實生扵望外仍加慰諭曲&KR0013;輝¶
華臣等各以凡才同叅密職幸偶休明之¶
日多承飫賜之恩樂感形骸歡容動而成¶
舞澤均草木秋色變以爲春徒激丹心豈¶
<pb:KR4c0069_SBCK_042-24b>¶
報玄澤謹奉狀¶
　　臘日謝恩賜口蠟狀¶
右今日蒙恩賜臣等前件口蠟及紅雪澡¶
豆等仍以時寒特加慰問者伏以時逢臘¶
節&KR0049;屬祁寒豈意聖慈不忘微賤念嚴凝¶
而加之煦嫗慮皹&KR1023;而潤以脂膏喜氣動¶
中歡容發外挾纊之恩𫠦勉和則體舒不¶
龜之澤既霑感而手舞臣等省躬懐愧因¶
物諭情豈止飲德瑩心唯驚寵賜必擬澡¶
<pb:KR4c0069_SBCK_042-25a>¶
身勵節以答鴻私感躍之誠倍萬恒品謹¶
具奏聞謹奏¶
　　中和日謝恩賜尺狀¶
右今日奉宣賜臣等紅牙銀寸尺各一者¶
伏以中和届節慶賜申㤙當晝夜平分之¶
時頒度量合同之令况以紅牙爲尺白銀¶
爲寸羙而有度煥以相宣逮下明忖度之¶
心爲上表裁成之德慶澤𫠦及歡心畢同¶
臣等塵忝日深寵錫歲至雖恩光下濟咫¶
<pb:KR4c0069_SBCK_042-25b>¶
尺之顔不違而尺素内慙分寸之功未効¶
捧受愧畏倍萬恒情謹具奏聞謹奏¶
　　謝清明日賜新火狀¶
右今日髙品官唐國珍就宅宣㫖賜臣新¶
火者伏以節過藏煙時當攺火助和氣以¶
發滯表皇明以燭幽臣顧以賤微荷兹榮¶
耀就賜而照臨第宅聚觀而光動里閭降¶
實自天非因榆柳之燧仰之如日空傾葵¶
藿之心徒奉恩輝豈勝欣戴¶
<pb:KR4c0069_SBCK_042-26a>¶
　　謝恩賜氷狀¶
右今日奉宣㫖賜臣等氷者伏以頒氷之¶
儀朝廷盛典以其非常之物用表特異之¶
恩況春羔之薦時始因風出當夏蟲之疑¶
日忽自天來煩暑迎消凉飊隨至受此殊¶
賜臣何以堪欣駭慙惶若無𫠦措但飲之¶
慄慄常傾受命之心捧之兢兢永懐&KR0130;薄¶
之戒以斯惕厲用答皇慈謹奉狀陳謝以¶
聞¶
<pb:KR4c0069_SBCK_042-26b>¶
　　謝賜新曆日狀¶
右今日蒙恩賜臣等前件新曆日者臣等¶
拜手蹈舞鞠躬捧持開巻授時見&KR0130;端之¶
有始披文閱處知御曆之無窮慶賀既深¶
感戴無極謹奉狀陳謝¶
　　謝恩賜茶果等&KR0250;¶
右今日髙品杜文清宣進㫖以臣等在院¶
修撰制問賜茶果䊍脯等曲蒙聖念特降¶
殊私慰諭未終鍚賚旋及臣等慙深曠職¶
<pb:KR4c0069_SBCK_042-27a>¶
寵倍驚心述清問以修詞言非盡意仰皇¶
慈而受賜力豈勝恩徒激丹誠詎酬玄造¶
　　謝賜設及匹帛狀¶
右今日髙品劉全節奉宣進㫖以臣等在¶
院覆策畢特加慰問并賜設及匹帛者臣¶
等職在掌文詔令考策雖竭鄙昧猶懼闕¶
遺豈意皇鑒下臨聖慈曲至惠加賜食榮¶
及承匡寵厚縑緗仰難勝於玄貺恩深醉¶
飽退有愧於素飡徒積慙惶何酬慶賜¶
<pb:KR4c0069_SBCK_042-27b>¶
　　社日謝賜酒餅狀¶
右今日蒙㤙賜臣等酒及蒸餅䬼餅等伏¶
以時唯秋社慶屬年豐頒上尊之酒漿賜¶
太官之餅餌既非舊例特表新恩空荷皇¶
慈豈伸丹慊謹奉狀¶
白氏文集卷第四十二¶
<pb:KR4c0069_SBCK_042-28a>¶
