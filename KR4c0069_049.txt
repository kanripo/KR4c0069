# -*- mode: mandoku-view; -*-
#+TITLE: 白氏文集
#+DATE: 2015-09-11 08:22:17.388350
#+PROPERTY: ID KR4c0069
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 49
#+PROPERTY: FILE SB04n0441-049白氏長慶集-卷第四十九.
<pb:KR4c0069_SBCK_049-1a>¶
白氏文集卷第四十九¶
　判　五十道¶
　　得甲去妻後妻犯罪請用子䕃贖罪¶
　　甲怒不許¶
二姓好合義有時絶三年生育恩不可遺¶
鳳雖阻扵和鳴烏豈忘於返哺旋觀怨偶¶
遽抵明刑王吉去妻斷絃未續孔氏岀母¶
踈網將加誠鞠育之可思何患難之不救¶
况不安爾室盡孝猶慰母心薄送我畿贖¶
<pb:KR4c0069_SBCK_049-1b>¶
白氏文集卷第四十九¶
　判　五十道¶
　　得甲去妻後妻犯罪請用子䕃贖罪¶
　　甲怒不許¶
二姓好合義有時絶三年生育恩不可遺¶
鳳雖阻扵和鳴烏豈忘於返哺旋觀怨偶¶
遽抵明刑王吉去妻斷絃未續孔氏岀母¶
踈網將加誠鞠育之可思何患難之不救¶
况不安爾室盡孝猶慰母心薄送我畿贖¶
<pb:KR4c0069_SBCK_049-2a>¶
罪寧辭子䕃縱下山之有怒曷陟屺之無¶
情想芣苢之歌且聞樂有其子念葛藟之¶
義豈不忍庇于根難抑其辭請敦不匱¶
　　得辛氏夫遇盜而死遂求殺盜者而¶
　　為之妻或責其失貞行之節不伏¶
親以恩成有讎寜捨嫁則義絶雖報奚為¶
辛氏姑務雪&KR0072;靡思違禮勵釋憾之志將¶
殄雚蒲蓄許嫁之心則乖松竹況居䘮未¶
卒改適無文苟失節於未亡雖復仇而何¶
<pb:KR4c0069_SBCK_049-2b>¶
有夫讎不報未足為非婦道有虧誠宜自¶
恥詩著靡他之誓百代可知禮垂不嫁之¶
文一言以蔽無効尤扵邾婦庻繼羙扵恭¶
姜¶
　　得乙與丁俱應㧞萃乙則趨時以求¶
　　名丁則勤學以待命互有相非未知¶
　　孰是¶
立巳徇名則由進取修身俟命寧在躁求¶
智乎雖不失時仁者豈宜棄夲屬科懸㧞¶
<pb:KR4c0069_SBCK_049-3a>¶
萃才選出群勤苦修辭乙不能也吹嘘附¶
勢丁亦恥之躁靜既殊性習遂逺各從&KR0001;¶
好爾由徑而方行難强不能吾捨道而奚¶
適觀得失之路或似由人推通塞之門誠¶
應在命&KR0001;宜勵志焉用趨時若棄以菲葑¶
失則自求諸已儻中其正鵠得亦不愧於¶
人無尚苟求盍嘉自致¶
　　得丁冐名事發法司准法科罪節度¶
　　使奏丁在官有羙政請免罪真授以¶
<pb:KR4c0069_SBCK_049-3b>¶
　　勸能者法司以亂法不許¶
宥則利滛誅則傷善失人猶可壊法實難¶
丁僣濫爲心僶俛從事始假名而作偽咎¶
則自貽因勵節而爲官政將可取節使以¶
功惟補過請欲勸能憲司以仁不惠姦議¶
難亂紀制宜經久理貴從長見小善而必¶
求材雖苟得踰大防而不禁弊將若何濟¶
時不在於一夫守法宜遵乎三尺盍懲行¶
詐勿許拜真¶
<pb:KR4c0069_SBCK_049-4a>¶
　　勸能者法司以亂法不許¶
宥則利滛誅則傷善失人猶可壊法實難¶
丁僣濫爲心僶俛從事始假名而作偽咎¶
則自貽因勵節而爲官政將可取節使以¶
功惟補過請欲勸能憲司以仁不惠姦議¶
難亂紀制宜經久理貴從長見小善而必¶
求材雖苟得踰大防而不禁弊將若何濟¶
時不在於一夫守法宜遵乎三尺盍懲行¶
詐勿許拜真¶
<pb:KR4c0069_SBCK_049-4b>¶
　　得乙上封請求不用赦大理云廢赦¶
　　何以使人自新乙云數赦則姦生恐¶
　　弊轉甚¶
刑乃天威赦惟王澤于以御下存乎建中¶
上封以宥過利滛倖門宜閉大理以盪邪¶
除舊權道當行皆推濟國之誠未達隨時¶
之義何則政包寛猛法有弛張習以生常¶
則起為姦之弊廢而不用何成作解之恩¶
請思砭石之言兼詠蓼蕭之什數則不可¶
<pb:KR4c0069_SBCK_049-5a>¶
無之亦難¶
　　得景居䘮年老毁瘠或非其過禮景¶
　　云哀情&KR0001;鍾¶
孝乃行先則當衘恤子為親後安可危身¶
景䘮則未終老其將至懷蓼莪之慕誠合¶
盡哀迫桑榆之光豈宜致毁&KR0001;以爰從肉¶
食唯服麻縗況血氣之既衰老夫耄矣縱¶
哀情之罔極吾子忍之苟滅性而不勝則¶
傷生而非孝因殺立節庻畢三年之䘮順¶
<pb:KR4c0069_SBCK_049-5b>¶
變從宜無及一朝之患既虧念始當愧或¶
非¶
　　得辛奉使遇昆弟之仇不闘而過為¶
　　友人責辭云衘君命¶
居兄之仇避為不悌䘖君之命闘則非忠¶
將滅私而奉公宜棄小而取大辛時惟奉¶
使出乃遇讎斷手之痛不忘誠難共國飲¶
氷之命未復安可害公郎以忠全情由禮¶
抑未失使臣之體何速諍友之規臾駢立¶
<pb:KR4c0069_SBCK_049-6a>¶
言嘗聞之矣子夏有問而忘諸乎是謂盡¶
忠于何致責¶
　　聞軍帥選將多用文儒士兵部詰其¶
　　無武藝帥云取其謀也¶
忘身死節誠重武夫制敵伐謀則先儒士¶
將籌策而可尚奚騎射之足稱軍帥明以¶
知兵精於選將以為彎弧學劒用無出於¶
一夫悦禮敎詩道可弘於七徳功宜保大¶
理貴從長若王師之有征以謀則可苟戎¶
<pb:KR4c0069_SBCK_049-6b>¶
略之無取雖藝何為况晉謀中軍選於義¶
府漢求上將舉在儒流豈惟我武惟揚誠¶
亦斯文不墜元戎舉徳未爽能軍兵部執¶
言恐為辱國¶
　　得甲至華嶽廟不禱而過或非其違¶
　　衆甲云禱非禮也¶
嶽則配天自修常事神雖福善安可苟求¶
宜率道以去邪豈從衆而失正甲志惟守¶
義言乃合經以為視以三公實天子之&KR0001;¶
<pb:KR4c0069_SBCK_049-7a>¶
饗降其百福寧匹夫之可禳如修蘋藻之¶
誠是用秕稗之禮况人之僣濫徒欲乞靈¶
而神實聦明豈歆滛祀非&KR0017;是為謟也黷¶
神無乃吐之旅於泰山古猶致誚禱于華¶
嶽今豈不非諒正直之難誣雖馨香而勿¶
用將勸來者&KR0001;宜救歟¶
　　得乙隱居徴辟不起子孫請以&KR0001;辟¶
　　官用䕃&KR0001;司不許¶
修身獨善寵則可驚制爵尊賢命其難廢¶
<pb:KR4c0069_SBCK_049-7b>¶
&KR0305;雖遺扵軒冕䕃宜及於子孫乙貞以自¶
居辟而不起鶴書莫顧雖忘恤後之心爵¶
命巳行寧闕賞延之典若使死無用䕃生¶
不及榮何成旌善之風且是廢君之命塲¶
苖不食誠自絶於縶維葛藟有隂義難虧¶
於燕翼請優後嗣以奬外臣¶
　　得江南諸州送庸調四月至上都户¶
　　部科其違限訴云冬月運路水淺故¶
　　不及春至¶
<pb:KR4c0069_SBCK_049-8a>¶
賦納過時必先問罪淹恤有故亦可徴辭¶
月既及於正陽事宜歸於宰旅展如澤國¶
盖納地征歲有入貢之程敢忘慎守川無¶
負舟之力寧免稽遲苟利涉之惟難雖愆¶
期而必宥地官致詰　月其憂江郡執言¶
後時可憑然恐事非靡盬辭或憑虛請驗¶
&KR0001;届公文而後可遵令典¶
　　得景為縣令教人煑木為酪州司責¶
　　其煩擾辭云以備凶年¶
<pb:KR4c0069_SBCK_049-8b>¶
事不舉中有災寧救政或擾下雖惠何爲¶
景念在濟時動非率法且煩人而不恤是¶
昧烹鮮何歉歲以爲虞將勤煑酪信作勞¶
於無用豈爲教之有方必也志切救災道¶
敦行古周官荒政自可擇其善者新室弊¶
法焉用尤而効之宜聽責言勿迷知過¶
　　得丁爲郡守行縣見昆弟相訟者乃¶
　　閉閤思過或告其矯辭云欲使以田¶
　　相讓也¶
<pb:KR4c0069_SBCK_049-9a>¶
化本自家政先為郡禮寧下庻宜寛不悌¶
之刑訓在知非是得長人之道況天倫不¶
睦地訟攸興利方竸於膏腴恩難&KR0220;於骨¶
肉教宜引古過貴自新雖聞爭以䦧牆有¶
傷魯衛之政庻使愧而讓畔將同虞芮之¶
風苟無訟之可期則相容而何逺推田以¶
讓爾誠謝於孟光閉閤而思吾何慙於延¶
夀宜嘉靜理勿謂矯誣¶
　　得甲獻弓蹲甲而射不穿一扎有司¶
<pb:KR4c0069_SBCK_049-9b>¶
　　詰之辭云液角者不得牛戴牛角¶
貫革乖方則宜致詰相角失理亦可徴辭¶
甲奠體以成執簫而獻中規不撓六材雖¶
則合三捨拔有愆七扎不能穿一宜恐傷¶
人之甲不曰堅乎而非戴牛之弓無自入¶
也液信虧扵巧者射遂爽於臧兮周典足¶
徴彼自乖於三色楚君明試此無愧於二¶
臣咎且有歸責之非當¶
　　得乙有同門生䘮親將往弔之其父¶
<pb:KR4c0069_SBCK_049-10a>¶
　　怒而撻之使遺縑而巳或詰其故云¶
　　交道之難¶
子道貴恭當從理命交遊重義盖恤哀情¶
孝不在於詭隨仁豈忘於惻隱乙父訓乖¶
愛子道昧擇交況求益之初無友不如巳¶
者及居䘮之際凡人猶合救之既罔念於¶
一哀是不遵於久要苟知生而不弔雖贈¶
死以何為舊館遇䘮宣父尚宜出涕同門¶
在戚王丹未可忘情縱申遺帛之誠豈補¶
<pb:KR4c0069_SBCK_049-10b>¶
贈蒭之義肆一抶之怒父兮既爽義方杜¶
三諫之辭子也亦虧孝道宜哉或詰允矣¶
知言¶
　　得轉運使以汴河水淺運水不通請¶
　　築塞兩河斗門節度使以當軍營田¶
　　悉在河次若斗門築塞無以供軍¶
川以利涉竭則壅税水能潤下塞亦傷農¶
將捨短以從長宜去彼而取此汴河决能¶
降雨流可通財引漕運之千艘實資積水¶
<pb:KR4c0069_SBCK_049-11a>¶
生稻粱扵一溉亦籍餘波利既相妨用難¶
兼濟節度使以軍儲務足思開竇而有年¶
轉運司以&KR0022;賦貴通恐負舟而無力辭雖¶
執竸理可明徴壅四國之征其傷多矣専¶
一方之利&KR0001;獲幾何贍車雖望於秋成濟¶
國難虧於日用利害斯見與奪可知¶
　　得景為宰秋雩刺史責其非時辭云¶
　　旱甚若不雩恐為災¶
居常授時政則行古恤人救弊道在從宜¶
<pb:KR4c0069_SBCK_049-11b>¶
旱將害於粢盛雩難拘於秋夏景象雷是¶
職不雨其憂苟旱魃之愆時虐既太甚雖¶
蓐収之戒序雩亦何傷冀有聞扵鸛鳴庻¶
無慮於狼顧馨香以感夕且望於月離稼¶
穡其傷時難遵於龍見雖事乖魯史而義¶
合隨時製錦執言是亦為政褰帷致詰未¶
可與權¶
　　得丁為郡歲㐫奏請賑給百姓制未¶
　　下㪚之夲使科其専命丁云恐人困¶
<pb:KR4c0069_SBCK_049-12a>¶
臨&KR0022;匡乏情本由衷為國救災羙終歸上¶
丁分條出守求瘼居心歲不順成人既憂¶
於二鬴公有滯積户將餼於一鐘是輸濟¶
衆之誠允叶分憂之政然以事雖上請恩¶
未下流稍違主守之文&KR0205;見職司之舉使¶
以未有君命何其速歟郡以苟利國家専¶
之可也䘏貧振廪鄧攸雖見免官矯制發¶
倉汲黯不聞獲罪請宥自専之過用旌共¶
理之心¶
<pb:KR4c0069_SBCK_049-12b>¶
　　得戊兄為辛&KR0001;殺戊遇卒不殺之或¶
　　責其不悌辭云辛以義殺兄不敢返¶
　　殺¶
捨則崇讎報為傷義當斷友于之愛以遵¶
王者之章戊居兄之仇應執兵而不返辛¶
殺人以義將倳刃而攸難雖魯策垂文不¶
可莫之報也而周官執禁安得苟而行之¶
將令怨是用希實在犯而不校揆子産之¶
誡損怨為忠徴㬰駢之言益仇非智難從¶
<pb:KR4c0069_SBCK_049-13a>¶
不悌之責請聽有孚之辭¶
　　得甲為將以簞醪投河命衆飲之或¶
　　非其矯節甲云推誠而巳何必在醉¶
將主軍情酒存人欲推誠之義必在於均¶
飽徳之文不専於醉甲寄分外閫令出中¶
權九醖投河義由獨斷一瓢飲水惠在同¶
霑儻師人之多寒恩逾挾纊如戰士之載¶
渴功倍望梅分少以表無頗和衆寧宜及¶
亂豈資滿腹&KR0001;貴歸心少卿絶甘見稱漢¶
<pb:KR4c0069_SBCK_049-13b>¶
代子反獨醉實敗楚軍苟臧否之必由何¶
古今之有異非其矯節是不知言¶
　　得乙有罪丁救以免乙不謝或責之¶
　　乙云不爲巳¶
在公而行誠非爲巳懷惠以謝則涉徇私¶
彼既求仁而得仁此宜以&KR0033;而報&KR0033;乙惟¶
獲戾丁乃解紛以爲非罪而拘冶長見稱¶
於尼父&KR0033;言以免叔向寧謝扵祁奚論恩¶
則丘山不勝在道而江湖可忘況情非私¶
<pb:KR4c0069_SBCK_049-14a>¶
謁可以不愧于人義在公行實以無求於¶
我合嘉遺直勿聴責言¶
　　得景妻有䘮景扵妻側奏樂妻責之¶
　　不伏¶
䘮則有哀見必存敬樂惟飾喜舉合從宜¶
夫婦&KR0001;貴同心吉㓙固宜異道景室方在¶
疚庭不徹懸鏗鏘無倦於鼓鐘好合有傷¶
於琴瑟既愆夫義是棄人䘮儼麻縗之在¶
躬是吾憂也調絲竹以盈耳於汝安乎如¶
<pb:KR4c0069_SBCK_049-14b>¶
賓之敬頗乖若往之哀斯凟遂使唱和不¶
應憂喜相干道路見縗猶聞必變隣里有¶
殯亦不爲歌誠無惻隱之心宜受庸奴之¶
責¶
　　得甲年七十餘有一子子請不從政¶
　　&KR0001;由云人户減耗徭役繁多不可執¶
　　禮而廢事¶
役且有辭信非懋力老而不養豈謂愛親¶
戀若阻於修陔怨必興於陟岵顧惟甲子¶
<pb:KR4c0069_SBCK_049-15a>¶
及此丁年户減事繁政宜勤於晝夜家貧¶
親老養難闕於晨昏在子道而可矜雖王¶
徭之宜免事聞諸禮情見乎辭天子敦風¶
猶勸養其三老庻人從政亦何假於一夫¶
況當孝理之朝難抑親人之請&KR0001;由之執¶
愚謂不然¶
　　得景於逆旅食噬腊遇毒而死其黨¶
　　訟之主人云買之有處¶
生不可保死必有因盍知命於䘮予豈尤¶
<pb:KR4c0069_SBCK_049-15b>¶
人於食我景秋蓬方轉朝薤欲晞旅次貟¶
來將受飱而巳生涯溘盡當終食之間且¶
非祭地之疑自是逢天之戚永言其黨不¶
察&KR0001;由死且焉知徒云噬腊之毒買而有¶
處請無寘堇之嫌誠虐士之可哀在主人¶
而何咎幸思恕物無妄罪人¶
　　得詔賜百寮資物甲獨以物委地而¶
　　不拜有司劾其不敬云本贓物故不¶
　　敢拜¶
<pb:KR4c0069_SBCK_049-16a>¶
賜表主恩拜明臣禮苟臨事而不敬雖有¶
辭而勿聽甲列在朝行頒其資物宜荷天¶
而受賜何委地而如遺曾是姦贓誠可惡¶
於清徳今為寵錫諒難拒於鴻私既為善¶
而近名亦失恭而逺禮必也志疾貪冐節¶
勵貞廉自當辭讓有儀豈得棄捐不拜况¶
人不易物鍾離委珠而徒為心苟無瑕伯¶
夷飲泉而何爽宜許有孚之劾用懲不恪¶
之辜¶
<pb:KR4c0069_SBCK_049-16b>¶
　　得乙為大夫請致仕有司詰其未七¶
　　十乙稱羸病不任事¶
時制未及尚可俟朝疾疹&KR0001;加固難陳力¶
乙位參食菜志在懸車揆以紀年桑榆之¶
光未暮驗其羸病蒲柳之質先零既稱量¶
力而行&KR0001;謂奉身以退雖髮未種種告老¶
無乃速歟而既諄諄致政固其宜矣請髙¶
知止無强不能¶
　　得景為縣官判事案成後自覺有失¶
<pb:KR4c0069_SBCK_049-17a>¶
　　請舉牒追改刺史不許欲科罪景云¶
　　令式有文¶
政尚從寛過宜在宥苟昨非之自悟則夕¶
改而可嘉景乃寀寮參諸簿領當推案務¶
劇詎免毫釐之差屬褰帷政苛不容筆削¶
之改誤而不隱悔亦可追縣無罔上之姦¶
州有刻下之虐先迷後覺判事雖不三思¶
苟有必知牒舉明無二過揆人情而可恕¶
徵國令而有文將欲痛繩恐非&KR0033;筆¶
<pb:KR4c0069_SBCK_049-17b>¶
　　得甲替乙為將甲欲到乙嚴兵守備¶
　　不出迎發制書勘合符以法從事御¶
　　史紏其無賔主之禮科罪不伏¶
師律貴貞兵符示信苟未㑹合敢忘戒嚴¶
乙奉中權甲承後命推輪相代言赴及瓜¶
之期衷甲自防猶軫剪茅之慮且信惟守¶
器權在隱情符節既未合同軍衛如何徹¶
警&KR0001;宜慮逺安可徇私闕於將迎雖乖主¶
禮完其守備是叶軍謀無責建牙恐非&KR0033;¶
<pb:KR4c0069_SBCK_049-18a>¶
指¶
　　得鄉老不輸本户租税&KR0001;司詰之辭¶
　　云年八十餘歲有頒賜請預折輸納¶
　　&KR0001;由以無例不許¶
丹制既登誠宜加惠歲賦不入何以奉公¶
苟布常而是違雖移用而不可鄉老年參¶
耆耋名繫版圖天賜未頒且有躁求之請¶
地征合納非無苟免之心曾是徇私固難¶
違例況時逢恤老節合勤王尚齒肆筵我¶
<pb:KR4c0069_SBCK_049-18b>¶
歲敦於善養食毛入賦爾奚忘於樂輸受¶
賜任待於時頒量入難虧扵歲杪不從妄¶
請誠謂職司¶
　　得乙女將嫁於丁既納幣而乙悔丁¶
　　訴之乙云未立婚書¶
女也有行義不可廢父兮無信訟&KR0001;由生¶
雖必告而是遵豈約言之可爽乙將求佳¶
壻曾不良圖入幣之儀既從五兩御輪之¶
禮未及三周遂違在耳之言欲阻齊眉之¶
<pb:KR4c0069_SBCK_049-19a>¶
請況卜鳳以求士且靡咎言何奠鴈而從¶
人有乖宿諾婚書未立徒引以為辭娉財¶
巳交亦悔而無及請従玉潤之訴無過桃¶
夭之時¶
　　得景請與丁卜丁云死生付天不付¶
　　君也遂不卜或非之¶
聖人建易雖用稽疑君子樂天固宜知命¶
苟&KR0123;凶之罔僣何中否之足詢丁執心不¶
回出言有中爾考前知之兆誠足决疑吾¶
<pb:KR4c0069_SBCK_049-19b>¶
從昆命之文必先蔽志以為禍福由巳休¶
咎則繫於慎行生死付天脩短乃存乎隂¶
騭當脱身於木鴈寧問命於蓍&KR0027;言既中¶
倫理亦窮性況詹尹釋策有問焉知闘廉¶
立言不疑何卜不從握粟是謂忘筌¶
　　得耆老稱甲多智縣司舉以理人或¶
　　云多智賊也未知合用否¶
道雖棄智政且使能苟養之以恬則用之¶
不惑甲稱予智縣舉爾知將老者之審才¶
<pb:KR4c0069_SBCK_049-20a>¶
得賢斯羙何或人之懵理為賊是虞誠蔽¶
蕩之無聞庻利人之可取然以智殊小大¶
用有否臧識若限於挈缾或當害物道能¶
弘於樂水何爽理人請審兩端萬從一見¶
　　得乙為邊將虜至若涉無人之地監¶
　　軍責其無勇略辭云内無糗糧外無¶
　　掎角¶
封疆貴安伍&KR0049;尚警苟不固吾圉則速即¶
爾刑乙登以將壇鎮于邊壘誠可戒嚴走¶
<pb:KR4c0069_SBCK_049-20b>¶
集罔有敵于我師何乃啓納寇戎若無人¶
於吾地是昧安邊之略信貽失律之凶拳¶
勇蔑聞罪戾誰執如或寇强師老食絶城¶
孤期盡敵而還且勤於堅守苟知難而退¶
猶愈於覆亡宜矜掎角之辭難議建牙之¶
罪¶
　　得景進柑子過期壞損&KR0001;由科之稱¶
　　扵浙江陽子江口各阻風五日¶
進獻失期罪難逃責稽留有説理可原情¶
<pb:KR4c0069_SBCK_049-21a>¶
景乃行人奉兹錫貢薦及時之果誠宜無¶
失其程阻連日之風安得不愆于素覽&KR0001;¶
由之詰聽使者之辭既異遑寧難科淹恤¶
限滄波於于役匪我愆期敗朱實於厥苞¶
非予有咎捨之可也誰曰不然¶
　　得丁䘮&KR0001;知於野張帷而哭隣人詰¶
　　云夫子惡野哭者¶
死䘮有别哭泣從宜情或異於親踈禮則¶
殊於内外丁義勤交道動循容止未忘半¶
<pb:KR4c0069_SBCK_049-21b>¶
面嘗同傾蓋之歡永念重泉遂展張帷之¶
哭雖聲非有慟而分止&KR0001;知未乖夫子之¶
言何致鄰人之詰如或肆號咷於路左物¶
或惡之今則具威儀於野中禮無違者允¶
符前志奚恤斯言¶
　　得甲妻於姑前叱狗甲怒而出之訴¶
　　稱非七出甲云不敬¶
細行有虧信乖婦順小過不忍豈謂夫和¶
甲孝務恪恭義輕好合饋豚明順未聞爽¶
<pb:KR4c0069_SBCK_049-22a>¶
於聽從叱狗愆儀盍勿庸於疾怨雖怡聲¶
而是昧我則有尤若失口而不容人誰無¶
過雖敬君長之母宜還王吉之妻¶
　　得乙為軍昧夜進軍諸將不發欲罪¶
　　之辭云不見月章¶
表旗示信戎政貴明在九章而或乖雖三¶
今而惟反乙是稱戎帥未達軍容奉明罰¶
之辭無聞月捷月濳師之計方事宵征徒¶
欲董以爪牙曾不明其耳目況將經武必¶
<pb:KR4c0069_SBCK_049-22b>¶
在昭文夜號未申有虞固宜不進月章莫¶
舉毁匵自可當辜訴非失辤責乃當罪¶
　　得景嫁殤鄰人告違禁景不伏¶
生而異族死豈同歸且非合祔之儀爰抵¶
嫁殤之禁景天婚是恤窀穸斯乖以處子¶
之蕣華遷他人之蒿里曾靡卜於鳴鳳各¶
異室家胡為相以青烏欲同宅兆徒念㓜¶
年無偶豈宜大夜有行況生死寧殊男女¶
貴别縱近傾筐之歲且未從人雖有遊岱¶
<pb:KR4c0069_SBCK_049-23a>¶
之魂焉能事&KR0017;既違國禁是亂人倫謀徴¶
媒氏之文無抑鄰人之告¶
　　得丁陳計請輕過移諸甲兵省司以¶
　　敗法不許丁云宥罪濟時行古之道¶
　　何故不可¶
軍興事亟則務益兵時泰教成固難敗法¶
丁志崇陳計識昧相時當兵戢之朝詎資¶
凶器在刑行之日寧利幸人是廢國章欲¶
崇軍實禍闗黷武弊起惠姦宥罪未若慎¶
<pb:KR4c0069_SBCK_049-23b>¶
刑濟軍不如經國況王霸道異古今代變¶
小哉管氏之器曾是行權哿矣者司之言¶
孰非經久得失斯在用捨可知¶
　　得甲在獄病久請將妻入侍法曹不¶
　　許訴稱三品巳上㪚官¶
獄雖慎守病則哀矜苟或無瘳如何罔詔¶
甲罪抵刑憲身從幽縶憂能成疾膏盲之¶
上未痊危則思親縲紲之中有請勢窮揺¶
尾念切齊眉卧或十旬既軫彌留之懼官¶
<pb:KR4c0069_SBCK_049-24a>¶
惟三品宜從侍執之辭敢請法曹式遵令¶
典¶
　　得乙聞牛鳴曰是生三犧皆用之矣¶
　　問之皆信或謂之妖不伏¶
上禀天性旁通物情是謂生知孰云行恠¶
况&KR0305;雖異類心則同歸四鳥分飛聽音既¶
稱有信三犧皆用聞鳴豈可為妖且叶前¶
言殊非左道爾惟不講我則有辭揆以周¶
官業將同扵夷隸詳夫魯史責不及於葛¶
<pb:KR4c0069_SBCK_049-24b>¶
盧獸語可徴人言奚恤¶
　　得丁母乙妻俱為命婦每朝參丁母¶
　　云母尊婦卑請在婦上乙妻云夫官¶
　　髙不合在下未知孰是¶
肅恭成徳卑則敬尊著定辯儀賤無加貴¶
眷彼母妻之品視其夫子之官敬將展於¶
君前禮且殊於門内閨閫垂訓長㓜雖合¶
有倫朝廷正名等列豈宜無別婦道雖云¶
守順國章未可易班母則失言妻唯得禮¶
<pb:KR4c0069_SBCK_049-25a>¶
且子兮位下尚欲宗予而夫也官崇如何¶
卑我請依序守無使名愆¶
　　得景請預駙馬&KR0001;司紏云景庻子也¶
　　且違格令欲科家長罪不伏¶
冒婚儌倖既抵官刑罔上失忠亦虧臣節¶
在㓜賤而不禁豈尊長之無辜屬下嫁王¶
姬旁求都尉選吹簫之匹雖則未獲貞人¶
預傅粉之郎豈可濫收庻子況姻連天族¶
榮冠人倫嗣既異於承祧禮難當於&KR0117;降¶
<pb:KR4c0069_SBCK_049-25b>¶
掩藏庻㜸唯慮其不諧貪冒寵榮詎思於¶
有罪豈非或益而損曾是欲蓋而彰國章¶
寧捨於面欺家長宜從於首㘴¶
　　得甲夜行&KR0001;由執之辭云有公事欲¶
　　早趨朝&KR0001;由以犯禁不聽¶
趨朝有時則當蚤作防姦以法寧縱晨行¶
雖夙夜之自公豈警巡之可犯甲陳力是¶
念相時斯昧方鳴三鼓知行夜之猶嚴未¶
闢九門信將朝而尚早趨進合遵扵辯色¶
<pb:KR4c0069_SBCK_049-26a>¶
夙興宜伺其啓明既爽時然後行是必動¶
而有悔非　馬為政焉用出以戴星同宣¶
子俟朝胡不坐而假寐宜遵街禁用表司¶
存¶
　　得郡舉乙清髙廉使以為通介無常¶
　　罪舉不當郡稱往通今介時人無常¶
　　乙有常也¶
退藏守道自合銷聲待用濟時則難背俗¶
乙行藏未達通介不常若徳至而無稱固¶
<pb:KR4c0069_SBCK_049-26b>¶
當滅跡既名彰而見舉誠合隨時徒立身¶
以清髙且於物而凝滯無固無必盍守宣¶
尼之言獨清獨醒信貽漁父之誚兼濟豈¶
資於絶俗全真未爽於同塵宜從不當之¶
科俾慎無常之舉¶
　　得景於私家陳鐘磬鄰人告其僣云¶
　　無故不徹懸¶
器不假人易而生亂樂惟節事過則有刑¶
禮既異於古今法且禁其鐘磬景苟求飾¶
<pb:KR4c0069_SBCK_049-27a>¶
喜罔念速尤竊筍簴以陳樂由奢失僣金¶
石而奏罪以聲聞雅當犯貴之辜難許徹¶
懸之訴然恐賜同魏絳僣異于奚且彰北¶
闕之恩何爽南鄰之擊是殊國禁無告家¶
藏¶
　　得丁氏有邑號犯罪當贖請同封爵¶
　　之例&KR0001;司不許辭云邑號不因夫子¶
　　而致¶
邑號旌賢國章議貴如或不能自庇則將¶
<pb:KR4c0069_SBCK_049-27b>¶
焉用其封丁氏恩降閨門罪罹&KR0022;憲寵非¶
他致既因表以勲賢咎雖自貽亦可免於¶
刑戮若不從其寛典則何貴於虚封漢恤¶
緹縈猶聞贖父齊分石窌豈不庇身宜聽¶
輯矣之辭難奪贖兮之請¶
　　得景與乙同賈景多收其利人刺其¶
　　貪辭云知我貧也¶
仁無貪貨義有通財在㓗身而雖乖扵知¶
巳而則可景乙奇羸何業氣類相求竸以¶
<pb:KR4c0069_SBCK_049-28a>¶
錐刀始聞小人喻利推其貨賄終見君子¶
用心情表深知事符往行如或貧富必類¶
自當興讓立廉今則有無相懸固合損多¶
益寡是為徇義豈曰竭忠受粟益親孔氏¶
用敦吾道分財損巳叔牙嘗謂我貧無畏¶
人言俾彰交態¶
　　得景夜越闗為吏&KR0001;執辭云有追捕¶
設以闗防辨其出入既慎守而無怠豈偽¶
遊而能過景勤恪居懷夙夜奔命以謂寇¶
<pb:KR4c0069_SBCK_049-28b>¶
攘事切宜早圖之罔思呵察戒嚴不可踰¶
也雚蒲乃司敗小事襟帶實國家大防仰¶
老氏之文雖知善閉稽周公之制尚曰不¶
征責巳具扵有司理難辭於靡盬盍從致¶
詰無信飾非¶
　　得乙以庻男冐婚丁女事發離之丁¶
　　理饋賀衣物請以&KR0001;下聘財折之不¶
　　伏¶
婚以匹成嫡庻宜别訟由情察曲&KR0033;可知¶
<pb:KR4c0069_SBCK_049-29a>¶
將令人有&KR0001;懲必在弊之不及相時庻㜸¶
冒乃婚姻情以矯誣始聞好合事斯彰露¶
旋見仳離既生非偶之嫌遂起納徴之訟¶
辭多執竸理有適歸乙則隱欺在法而聘¶
財宜没丁非罔冐原情而饋禮可追是非¶
足明取與斯在¶
<pb:KR4c0069_SBCK_049-29b>¶
¶
白氏文集卷第四十九¶
<pb:KR4c0069_SBCK_049-30a>¶
