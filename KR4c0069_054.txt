# -*- mode: mandoku-view; -*-
#+TITLE: 白氏文集
#+DATE: 2015-09-11 08:22:17.637425
#+PROPERTY: ID KR4c0069
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 54
#+PROPERTY: FILE SB04n0441-054白氏長慶集-卷第五十四.
<pb:KR4c0069_SBCK_054-1a>¶
白氏文集巻第五十四¶
　律詩　凡一百首¶
　　除蘇州刺史别洛城東花¶
亂雪千花落新絲兩鬢生老除呉郡守春¶
别洛陽城江上今重去城東更一行别花¶
何用伴勸酒有殘鶯¶
　　奉和汴州令狐令公二十二韻¶
客有東征者夷門一落帆二年方得到五¶
日未為淹在浚旌重蓇逰梁館更添心因¶
<pb:KR4c0069_SBCK_054-1b>¶
好善樂貌為禮賢謙俗阜知敦勸民安見¶
察廉仁風扇道路隂雨膏閭閻文律操將¶
柄兵機釣得鈐碧幢油葉葉紅斾火襜襜¶
景象春加麗威容曉助嚴槍森赤豹尾纛¶
吒黒龍髯門静塵初斂城昏日半衘選幽¶
開後院占勝坐前簷平展絲頭毯髙褰錦¶
額廉雷搥柘枝鼓雪擺胡騰衫髪滑歌釵¶
墜粧光舞汗霑迴燈花蔟蔟過酒玉纎纎¶
饌盛盤心殢醅濃盞底粘陸珍熊掌爛海¶
<pb:KR4c0069_SBCK_054-2a>¶
味蟹螯鹹福履千夫祝形儀四座瞻羊公¶
長在峴傅說莫歸巖眷愛人人遍風情事¶
事兼猶嫌客不醉同賦夜猒猒¶
　　船夜援琴¶
鳥棲魚不動月照夜江深身外都無事舟¶
中秪有琴七絃為益友兩耳是知音心静¶
即聲淡其間無古今¶
　　答劉和州¶
換印雖頻命未通歷陽湖上又秋風不敎¶
<pb:KR4c0069_SBCK_054-2b>¶
才展休明代爲罸詩爭造化功我亦思歸¶
田舎下君應猒卧郡齋中好相収拾爲閑¶
伴年齒官班約略同¶
　　渡淮¶
淮水東南闊無風渡亦難孤煙生乍直遠¶
樹望多圓春浪棹聲急夕陽帆影殘清流¶
宜映月今夜重吟看¶
　　赴蘇州至常州答賈舎人¶
杭城隔歳轉蘇臺還擁前時五馬迴猒見¶
<pb:KR4c0069_SBCK_054-3a>¶
簿書先眼合喜逢杯酒暫眉開未酬恩寵¶
年空去欲立功名命不來一别承明三領¶
郡甘從人道是麄才¶
　　去歳罷杭州今春領呉郡慙無善政¶
　　聊寫鄙懐兼寄三相公¶
為問三丞相如何秉國鈞那將最劇郡付¶
與苦慵人豈有吟詩客堪為持節臣不才¶
空飽煖無惠及飢貧昨卧南城月今行北¶
境春鉛刀磨欲盡銀印換何頻杭老遮車¶
<pb:KR4c0069_SBCK_054-3b>¶
轍呉童掃路塵虚迎復虚送慙見兩州民¶
　　宣武令狐相公以詩寄贈傳播呉中¶
　　聊用短章用伸酬謝¶
新詩傳詠忽紛紛楚老呉娃耳徧聞盡解¶
呼為好才子不知官是上將軍辭人命薄¶
多無位戰將功高少有文謝眺篇章韓信¶
銊一生雙得不如君¶
　　自詠¶
形容瘦薄詩情苦豈是人間有相人只合¶
<pb:KR4c0069_SBCK_054-4a>¶
一生眠白屋何因三度擁朱輪金章未佩¶
雖非貴銀榼常攜亦不貧唯是無兒頭早¶
白被天磨折恰平均¶
　　吟前篇因寄微之¶
君顔貴茂不清羸君句雄華不苦悲何事¶
遣君還似我髭鬚早白亦無兒¶
　　紫薇花¶
紫薇花對紫薇翁名目雖同貌不同獨占¶
芳菲當夏景不將顔色託春風潯陽官舎¶
<pb:KR4c0069_SBCK_054-4b>¶
雙髙樹興善僧庭一大叢何似蘇州安置¶
處花堂欄下月明中¶
　　自到郡齋僅經旬日方專公務未及¶
　　宴遊偷閑走筆題二十四韻兼寄常¶
　　州賈舎人湖州崔郎中仍呈呉中諸¶
　　客¶
渭北離郷客江南守土臣渉途初改月入¶
境已經旬甲郡摽天下環封極海濵版圖¶
十萬戸兵籍五千人自顧才能少何堪寵¶
<pb:KR4c0069_SBCK_054-5a>¶
命頻冒榮慙印綬虚奬負絲綸候病湏通¶
脉防流要塞津救煩無若静補拙莫如勤¶
削使科條簡攤令賦役均以兹爲報効安¶
敢不躬親襦袴提於手韋弦佩在紳敢辭¶
稱俗吏且願活疲民常未徴黃霸湖猶借¶
宼恂愧無鐺脚政徒忝犬牙鄰制詔誇黃¶
絹詩篇占白蘋銅符抛不得瓊樹見無因¶
警寐鐘傳夜催衙鼓報晨唯知對胥吏未¶
暇接親賔色變雲迎夏聲殘鳥過春麥風¶
<pb:KR4c0069_SBCK_054-5b>¶
非逐扇梅雨異隨輪武寺山如故王樓月¶
自新池塘閑長草絲竹廢生塵暑遣燒神¶
酎晴敎㬠舞茵待還公事了亦擬樂吾身¶
　　題籠鶴¶
經旬不飲酒踰月未聞歌豈是風情少其¶
如塵事多虎丘慙客問娃館妬人過莫笑¶
籠中鶴相看去幾何¶
　　答客問杭州¶
為我踟蹰停酒盞與君約略說杭州山名¶
<pb:KR4c0069_SBCK_054-6a>¶
天竺堆青黛湖號錢塘寫緑油大屋簷多¶
裝鴈齒小航船亦畫龍頭所嗟水路無三¶
百官繫何因得再遊¶
　　登閶門閑望¶
閶門四望鬱蒼蒼始覺州雄土俗強十萬¶
夫家供課税五千子弟守封疆闔閭城碧¶
鋪秋草烏鵲橋紅帶夕陽處處樓前飄管¶
吹家家門外泊舟航雲埋虎寺山藏色月¶
耀娃宮水放光曾賞錢塘嫌茂苑今來未¶
<pb:KR4c0069_SBCK_054-6b>¶
敢若誇張¶
　　代諸妓贈送周判官¶
妓筵今夜别姑蘇客棹明朝向鏡湖莫汎¶
扁舟尋范蠡且隨五馬覓羅敷蘭亭月破¶
能迴否娃館秋凉却到無好與使君為老¶
伴歸來休染白髭鬚¶
　　秋寄微之十二韻¶
娃館松江北稽成浙水東屈君為長吏伴¶
我作衰翁旌斾知非遠烟雲望不通忙多¶
<pb:KR4c0069_SBCK_054-7a>¶
對酒榼興少閱詩筒淡白秋來日踈涼雨¶
後風餘霞數片綺新月一張弓影滿衰桐¶
樹香凋晚蕙叢飢啼春榖鳥寒怨絡絲蟲¶
覽鏡頭雖白聽歌耳未聾老愁從自遣醉¶
笑與誰同清旦方堆案黄昏始退公可憐¶
朝暮景銷在兩衙中¶
　　池上早秋¶
荷芰緑參差新秋水滿池早涼生北檻殘¶
照下東籬露飽蟬聲懶風乾柳意衰過潘¶
<pb:KR4c0069_SBCK_054-7b>¶
二十歳何必更愁悲¶
　　郡西亭偶詠¶
常愛西亭面北林公私塵事不能侵共閑¶
作伴無如鶴與老相隨秪有琴莫遣是非¶
分作界須敎吏隱合爲心可憐此道人皆¶
見但要修行功用深¶
　　故衫¶
闇淡緋衫稱老身半披半曵出朱門袖中¶
呉郡新詩本襟上杭州舊酒痕殘色過梅¶
<pb:KR4c0069_SBCK_054-8a>¶
看向盡故香因洗嗅猶存曾經爛熳三年¶
著欲棄空箱似少恩¶
　　郡中夜聽李山人彈三樂¶
風琴秋拂匣月户夜開關榮啟先生樂姑¶
蘇太守閑傳聲千古後得意一時間却恠¶
鍾期耳唯聽水與山¶
　　東城桂三首　并序¶
蘇之東城古呉都城也今為之樵牧塲有¶
桂一株生乎城下惜其不得地因賦三絶¶
<pb:KR4c0069_SBCK_054-8b>¶
句以唁之¶
子墮夲從天竺寺盤根今在闔閭城當時¶
應逐南風落落向人間取次生¶
霜雪壓多雖不死荊榛長疾欲相埋長憂¶
落在樵人手賣作蘇州一束柴¶
遥知天上桂華孤試問常娥更要無月宫¶
幸有閑田地何不中央種兩株¶
　　聞行簡恩賜章服喜成長句寄之¶
吾年五十加朝㪚爾亦今年賜服章齒髪¶
<pb:KR4c0069_SBCK_054-9a>¶
恰同知命歳官衘俱是客曹郎榮傳錦帳¶
花聮蕚彩動綾袍鴈趂行大抵著緋宜老¶
大莫嫌秋鬢數莖霜¶
　　喚笙歌¶
露墜萎花槿風吹敗葉荷老心歡樂少秋¶
眼感傷多芳歳今如此衰翁可奈何猶應¶
不如醉試遣喚笙歌¶
　　對酒吟¶
一抛學士筆三佩使君符未換銀青綬唯¶
<pb:KR4c0069_SBCK_054-9b>¶
添雪白鬚公門衙退掩妓席客來鋪履舄¶
從相近謳吟任所須金銜嘶五馬鈿帶舞¶
雙姝不得當年有猶勝到老無合聲歌漢¶
月齊手拍呉歈今夜還先醉應煩紅袖扶¶
　　偶飲¶
三盞醺醺四體融妓亭簷下夕陽中千聲¶
方響𫾣相續一曲雲和戞未終今日心情¶
如往日秋風氣味似春風唯憎小吏樽前¶
報道去衙時水五筒¶
<pb:KR4c0069_SBCK_054-10a>¶
　　早發赴洞庭舟中作¶
閶門曙色欲蒼蒼星月髙仾宿水光棹舉¶
影揺燈燭動舟移聲拽管絃長漸看海樹¶
紅生日遥見包山白帶霜出郭已行十五¶
里唯銷一曲慢霓裳¶
　　宿湖中¶
水天向晚碧沈沈樹影霞光重疊深浸月¶
冷波千頃練苞霜新橘萬株金幸無案牘¶
何妨醉縱有笙歌不廢吟十隻畫船何處¶
<pb:KR4c0069_SBCK_054-10b>¶
宿洞庭山脚太湖心¶
　　揀貢橘書情¶
洞庭貢橘揀宜精太守勤王請自行珠顆¶
形容隨日長瓊漿氣味得霜成登山敢惜¶
駑駘力望闕難伸螻蟻情踈賤無由親跪¶
獻願憑朱實表丹誠¶
　　夜泛陽塢入明月灣即事寄崔湖州¶
湖山處處好淹留最愛東灣北塢頭掩映¶
橘林千點火泓澄潭水一盆油龍頭畫舸¶
<pb:KR4c0069_SBCK_054-11a>¶
銜明月鵲脚紅旗蘸碧流爲報茶山崔太¶
守與君各是一家遊¶
　　泛太湖書事寄微之¶
烟渚雲帆處處通飄然舟似入虚空玉盃¶
淺酌廵初匝金管徐吹曲未終黃夾纈林¶
寒有葉碧琉璃水浄無風避旗飛鷺翩翻¶
白驚鼓跳魚㧞刺紅澗雪壓多松偃蹇巖¶
泉滴乆石玲瓏書爲故事留湖上吟作新¶
詩寄浙東軍府威容從道盛江山氣色定¶
<pb:KR4c0069_SBCK_054-11b>¶
知同報君一事君應羡五宿澄波皓月中¶
　　題新館¶
曾為白社羇逰子今作朱門醉飽身十萬¶
户州尤覺貴二千石祿敢言貧重裘每念¶
單衣士兼味常思旅食人新館寒來多少¶
客欲迴歌酒煖風塵¶
　　西樓喜雪命宴¶
宿雲黃慘澹曉雪白飄颻㪚麵遮槐市堆¶
花壓柳橋四郊鋪縞素萬室甃瓊瑶銀榼¶
<pb:KR4c0069_SBCK_054-12a>¶
攜桑落金爐上麗樵光迎舞妓動寒近醉¶
人銷歌樂雖盈耳慙無五袴謡¶
　　新栽梅¶
池邊新種七株梅欲到花時點檢來莫怕¶
長洲桃李妬今年好爲使君開¶
　　酬劉和州戲贈¶
錢塘山水接蘇臺兩地褰帷愧不才政事¶
素無爭學得風情舊有且將來雙蛾解珮¶
啼相送五馬鳴珂笑却廻不似劉郎無景¶
<pb:KR4c0069_SBCK_054-12b>¶
行長抛春恨在天台¶
　　戲和賈常州醉中二絶句¶
聞道毗陵詩酒興近來積漸學姑蘇罨頭¶
新令從偷去刮骨清吟得似無¶
越調管吹留客曲呉吟詩送煖寒盃娃宫¶
無限風流事好遣孫心暫學來¶
　　歳暮寄微之三首¶
微之乆别能無歎知退書稀豈免愁甲子¶
百年過半後光隂一歳欲終頭池冰曉合¶
<pb:KR4c0069_SBCK_054-13a>¶
膠船底樓雪晴銷露瓦溝自覺歡情隨日¶
减蘇州心不及杭州¶
白頭歳暮苦相思除却悲吟無可爲枕上¶
從妨一夜睡燈前讀盡十年詩龍鍾校正¶
騎驢日顦顇通江司馬時若並如今是全¶
活紆朱拖紫且開眉¶
榮進雖頻退亦頻與君才命不調勻若不¶
九重中掌事即湏千里外抛身紫垣南北¶
廳曾對滄海東西郡又鄰唯欠結廬嵩洛¶
<pb:KR4c0069_SBCK_054-13b>¶
下一時歸去作閑人¶
　　歳日家宴戲示弟姪等兼呈張侍御¶
　　二十八丈殷判官二十三兄¶
弟妹妻孥小姪甥嬌癡弄我助歡情歳盞¶
後推藍尾酒春盤先勸膠牙餳形骸老倒¶
雖堪歎骨肉團圓亦可榮猶有誇張少年¶
處笑呼張丈喚殷兄¶
　　正月三日閑行¶
黄鸝巷口鸎欲語烏鵲河頭氷欲銷緑浪¶
<pb:KR4c0069_SBCK_054-14a>¶
東西南北水紅欄三百九十橋鴛鴦蕩漾¶
雙雙翅楊柳交加萬萬條借問春風來早¶
晚秖從今日到明朝¶
　　夜歸¶
逐勝移朝宴留歡放晚衙賔寮多謝客騎¶
從半呉娃到處銷春景歸時及月華城隂¶
一道直燭熖兩行斜東吹先催柳南霜不¶
殺花臯橋夜沽酒燈火是誰家¶
　　自歎¶
<pb:KR4c0069_SBCK_054-14b>¶
豈獨年相迫兼為病所侵春來痰氣動老¶
去嗽聲深眼暗猶操筆頭班未挂簪因循¶
過日月眞是俗人心¶
　　郡中閑獨寄微之及崔湖州¶
少年賔旅非吾輩晚歳簪纓束我身酒㪚¶
更無同宿客詩成長作獨吟人蘋洲㑹面¶
知何日鏡水離心又一春兩處也應相憶¶
在官髙年長少情親¶
　　小舫¶
<pb:KR4c0069_SBCK_054-15a>¶
小舫一艘新造了輕裝梁柱麗安蓬深坊¶
静岸遊應遍淺水仾橋去盡通黃柳影籠¶
隨棹月白蘋香起打頭風慢牽欲傍櫻桃¶
泊借問誰家花最紅¶
　　馬墜強出贈同座¶
足傷遭馬墜腰重倩人擡秖合䆫間卧何¶
因花下來坐依桃葉妓行呷地黃盃強出¶
非他意東風落盡梅¶
　　夜聞賈常州崔湖州茶山境㑹想羡¶
<pb:KR4c0069_SBCK_054-15b>¶
　　歡宴因寄此詩¶
遥聞境㑹茶山夜珠翠歌鍾俱遶身盤下¶
中分兩州界燈前合作一家春青娥逓舞¶
應爭妙紫笋齊嘗各闘新自歎花時北䆫¶
下蒲黃酒對病眠人¶
　　酬微之開拆新樓初畢相報未聮見¶
　　戲之作¶
海山鬱鬱石稜稜新豁高居正好登南臨¶
贍郡三千界東對蓬宮十二層報我樓成¶
<pb:KR4c0069_SBCK_054-16a>¶
秋望月把君詩讀夜廻燈無妨却有他心¶
眼粧㸃亭臺即不能¶
　　病中多雨逢寒食¶
水國多隂常懶出老夫饒病愛閑眠三旬¶
卧度鸎花月一半春銷風雨天薄暮何人¶
吹觱篥新晴幾處縛鞦韆綵繩芳樹長如¶
舊唯是年年換少年¶
　　清明夜¶
好風朧月清明夜碧砌紅軒刺史家獨遶¶
<pb:KR4c0069_SBCK_054-16b>¶
迴廊行復歇遥聽絃管暗看花¶
　　蘇州柳¶
金谷園中黃嫋娜曲江亭畔碧毶娑老來¶
處處遊行徧不似蘇州柳最多絮撲白頭¶
條拂面使君無計奈春何¶
　　三月二十八日贈周判官¶
一春惆悵殘三日醉問周郎憶得無柳絮¶
送人鶯勸酒去年今日别東都¶
　　偶作¶
<pb:KR4c0069_SBCK_054-17a>¶
紅杏初生葉青梅已綴枝闌珊花落後寂¶
寞酒醒時坐悶低眉乆行慵舉足遲少年¶
君莫恠頭白自應知¶
　　重答劉和州¶
分無佳麗敵西施敢有文章替左司隨分¶
笙歌聊自樂等閑篇詠𬒳人知花邊妓引¶
尋香徑月下僧留宿劒池可惜當時好風¶
景呉王應不解吟詩¶
　　奉送三兄¶
<pb:KR4c0069_SBCK_054-17b>¶
少年曾管二千兵晝聽笙歌夜斫營自反¶
丘園頭盡白毎逢旗鼓眼猶明杭州暮醉¶
連牀卧呉郡春遊並馬行自愧阿連官職¶
慢秖敎兄作使君兄¶
　　城上夜宴¶
留春不住登城望惜夜相將秉燭遊風月¶
萬家河兩岸笙歌一曲郡西樓詩聽越客¶
吟何苦酒𬒳呉娃勸不休從道主人都是¶
夢夢中歡笑亦勝愁¶
<pb:KR4c0069_SBCK_054-18a>¶
　　重題小舫贈周從事兼戲微之¶
細蓬青篾織魚鱗小眼紅䆫儭麴塵闊狹¶
纔容從事座高仾恰稱使君身舞筵湏揀¶
腰輕女仙棹難勝骨重人不似鏡湖廉使¶
出髙檣大艑閙驚春¶
　　呉櫻桃¶
含桃最說出東呉香色鮮穠氣味殊洽恰¶
舉頭千萬顆婆娑拂面兩三株鳥偷飛處¶
衘將火人摘爭時蹋破珠可惜風吹兼雨¶
<pb:KR4c0069_SBCK_054-18b>¶
打明朝後日即應無¶
　　春盡勸客酒¶
林下春將盡池邊日半斜櫻桃落砌顆夜¶
合隔簾花甞酒留閑客行茶使小娃殘盃¶
勸不飲留醉向誰家¶
　　仲夏齋居偶題八韻寄微之及崔湖¶
　　州¶
腥血與葷𬞞停來一月餘肌膚雖痩損方¶
寸任清虚體道通宵坐頭慵隔日梳眼前¶
<pb:KR4c0069_SBCK_054-19a>¶
無俗物身外即僧居水榭風來逺松廊雨¶
過初褰簾放巢鷰投食施池魚乆别閑遊¶
伴頻勞問疾書不知湖與越吏隱興何如¶
　　官宅¶
紅紫共紛紛祗承老使君移舟木蘭棹行¶
酒石榴裙水色䆫䆫見花香院院聞戀他¶
官舎住雙鬢白如雲¶
　　六月三日夜聞蟬¶
荷香清露墜柳動好風生微月初三夜新¶
<pb:KR4c0069_SBCK_054-19b>¶
蟬第一聲乍聞愁北客静聽憶東亰我有¶
竹林宅别來蟬再鳴不知池上月誰撥小¶
船行¶
　　蓮石¶
青石一兩片白蓮三四枝寄將東洛去心¶
與物相隨石倚風前樹蓮栽月下池遥知¶
安置處預想發榮時領郡來何逺還郷去¶
已遲莫言千里别歳晚有心期¶
　　眼病二首¶
<pb:KR4c0069_SBCK_054-20a>¶
㪚亂空中千片雪蒙籠物上一重紗縱逢¶
晴景如看霧不是春天亦見花僧說客塵¶
來眼界醫言風眩在肝家兩頭治療何曾¶
差藥力微茫佛力賖¶
　　又一首¶
眼臓損傷來已乆病根牢固去應難醫師¶
盡勸先停酒道侶多敎早罷官案上謾鋪¶
龍樹論合中虚貯決明丸人間方藥應無¶
益爭得金箆試刮看¶
<pb:KR4c0069_SBCK_054-20b>¶
　　題東武丘寺六韻¶
香刹看非逺祗園入始深龍蟠松矯矯玉¶
立竹森森恠石千僧坐靈池一劒沉海當¶
亭兩面山在寺中心酒熟憑花勸詩成倩¶
鳥吟寄言軒冕客此地好抽簪¶
　　夜遊西武丘寺八韻¶
不猒西丘寺閑來即一過舟船轉雲島樓¶
閣出烟蘿路入青松影門臨白月波魚跳¶
驚秉燭猿戲恠鳴珂揺曵雙紅斾娉婷十¶
<pb:KR4c0069_SBCK_054-21a>¶
翠娥香花助羅綺鍾𣑽避笙歌領郡時將¶
乆遊山數幾何一年十二度非少亦非多¶
　　詠懐¶
蘇杭自昔稱名郡牧守當今最好官兩地¶
江山蹋得遍五年風月詠將殘幾時酒盞¶
曽抛却何處花枝不把看白髪滿頭歸得¶
也詩情酒興漸闌珊¶
　　重詠¶
日覺雙眸暗年驚兩鬢蒼病應無處避老¶
<pb:KR4c0069_SBCK_054-21b>¶
更不宜忙徇俗心情少休官道理長今秋¶
歸去定何必重思量¶
　　百日假滿¶
心中乆有歸田計身上都無濟世才長告¶
初從百日滿故郷元約一年迴馬辭轅下¶
頭高舉鶴出籠中翅大開但拂衣行莫迴¶
顧的無官職趂人來¶
　　九日寄微之¶
眼暗頭風事事妨遶籬新菊為誰黃閑遊¶
<pb:KR4c0069_SBCK_054-22a>¶
日乆心慵倦痛飲年深肺損傷呉郡兩迴¶
逢九月越州四度見重陽怕飛盃酒多分¶
數猒聽笙歌舊曲章蟋蟀聲寒初過雨茱¶
茰色淺未經霜去秋共數登高㑹又𬒳今¶
年減一塲¶
　　題報㤙寺¶
好是清涼地都無繫絆身晚晴宜野寺秋¶
景屬閑人浄石堪敷坐寒泉可濯巾自慙¶
容鬢上猶帶郡庭塵¶
<pb:KR4c0069_SBCK_054-22b>¶
　　晚起¶
卧聽鼕鼕衙鼓聲起遲睡足長心情華簪¶
脫後頭雖白堆案抛來眼校明閑上籃轝¶
乗興出醉迴花舫信風行明朝更濯塵纓¶
去聞道松江水最清¶
　　自思益寺次楞伽寺作¶
朝從思益峯遊後時到楞伽寺歇時照水¶
姿容雖已老上山䈥力未全衰行逢禪客¶
多相問坐倚漁舟一自思猶去懸車十五¶
<pb:KR4c0069_SBCK_054-23a>¶
載休官非早亦非遲¶
　　松江亭攜樂觀漁宴宿¶
震澤平蕪岸松江落葉波在官常夢想為¶
客始經過水面排罾網船頭蔟綺羅朝盤¶
鱠紅鯉夜燭舞青娥鴈斷知風急潮平見¶
月多繁絲與促管不解和漁歌¶
　　宿靈巖寺上院¶
高髙白月上青林客去僧歸獨夜深葷血¶
屏除唯對酒歌鐘放㪚秪留琴更無俗物¶
<pb:KR4c0069_SBCK_054-23b>¶
當人眼但有泉聲洗我心最愛曉亭東望¶
好太湖烟水緑沉沉¶
　　酬别周從事二首¶
腰痛拜迎人客倦眼昏勾押簿書難辭官¶
歸去縁衰病莫作陶潛范蠡看¶
洛下田園乆抛擲呉中歌酒莫留連嵩陽¶
雲樹伊川月已校歸遲四五年¶
　　武丘寺路¶
自開山寺路水陸往來頻銀勒牽驕馬花¶
<pb:KR4c0069_SBCK_054-24a>¶
船載麗人芰荷生欲遍桃李種仍新好住¶
湖堤上長留一道春¶
　　齊雲樓晚望偶題十韻兼呈馮侍御¶
　　周殷二恊律¶
潦倒宦情盡蕭條芳歳闌欲辭南國去重¶
上北城看複疊江山壯平鋪井邑寛人稠¶
過楊府坊閙半長安挿霧峯頭没穿霞日¶
脚殘水光紅漾漾樹色緑漫漫約略留遺¶
愛殷勤念舊歡病抛官職易老别友朋難¶
<pb:KR4c0069_SBCK_054-24b>¶
九月全無熱西風亦未寒齊雲樓北面半¶
日凭欄杆¶
　　呉宫詞¶
澹紅花帔淺檀蛾睡臉初開似剪波坐對¶
珠籠閑理曲琵琶鸚鵡語相和¶
　　河亭晴望¶
風轉雲頭斂烟銷水面開晴虹橋影出秋¶
鴈櫓聲來郡静官初罷郷遥信未廻明朝¶
是重九誰勸菊花盃¶
<pb:KR4c0069_SBCK_054-25a>¶
　　留别微之¶
干時乆與本心違悟道深知前事非猶痛¶
勞形辭郡印那將趂伴著朝衣五千言裏¶
敎知足三百篇中勸式微少室雲邊伊水¶
畔比君校老合先歸¶
　　自喜¶
自喜天敎我少縁家徒行計兩翩翩身兼¶
妻子都三口鶴與琴書共一船僮僕减來¶
無冗食資粮筭外有餘錢攜將貯作丘中¶
<pb:KR4c0069_SBCK_054-25b>¶
費猶免飢寒得數年¶
　　武丘寺路宴留别諸妓¶
銀泥裙映錦障泥畫舸停橈馬蔟蹄清管¶
曲終鸚鵡語紅旗影動䮂䮧嘶漸銷醉色¶
朱顔淺欲語離情翠黛低莫忘使君吟詠¶
處女墳湖北虎丘西¶
　　江上對酒二首¶
酒助踈頑性琴資緩慢情有慵將送老無¶
智可勞生忽忽忘機坐倀倀任運行家郷¶
<pb:KR4c0069_SBCK_054-26a>¶
安處是那獨在神亰¶
　　又一首¶
乆貯滄浪意初辭桎梏身昏昏常帶酒黙¶
黙不應人坐穏便箕踞眠多愛欠伸客來¶
存禮數始著白綸巾¶
　　望亭驛酬别周判官¶
何事出長洲連宵飲不休醒應難作别歡¶
漸少於愁燈火穿村市笙歌上驛樓何言¶
五十里已不屬蘇州¶
<pb:KR4c0069_SBCK_054-26b>¶
　　見小姪龜兒詠燈詩并臘娘製衣因¶
　　寄行簡¶
已知臘子能裁服復報龜兒解詠燈巧婦¶
才人常薄命莫敎男女苦多能¶
　　酒筵上答張居士¶
但要前塵減無妨外相同雖過酒肆上不¶
離道塲中絃管聲非實花鈿色是空何人¶
知此義唯有浄名翁¶
　　鸚鵡¶
<pb:KR4c0069_SBCK_054-27a>¶
隴西鸚鵡到江東養得經年觜漸紅常恐¶
思歸先剪翅毎因餧食暫開籠人憐巧語¶
情雖重鳥憶高飛意不同應似朱門歌舞¶
妓深藏牢閉後房中¶
　　聽琵琶妓彈略略¶
腕軟撥頭輕新敎略略成四絃千遍語一¶
曲萬重情法向師邊得能從意上生莫欺¶
江外手别是一家聲¶
　　寫新詩寄微之偶題卷後¶
<pb:KR4c0069_SBCK_054-27b>¶
寫了吟看滿巻愁淺紅牋紙小銀鉤未容¶
寄與微之去已𬒳人傳到越州¶
　　寳曆二年八月三十日夜夢後作¶
塵纓忽解誠堪喜世網重來未可知莫忘¶
全呉館中夢嶺南泥雨歩行時¶
　　與夢得同登棲靈塔¶
半月悠悠在廣陵何樓何塔不同登共憐¶
䈥力猶堪在上到棲靈第九層¶
　　夢蘇州水閣寄馮侍御¶
<pb:KR4c0069_SBCK_054-28a>¶
楊州驛裏夢蘇州夢到花橋水閣頭覺後¶
不知馮侍御此中昨夜共誰遊¶
　　喜罷郡¶
五年兩郡亦堪嗟偷出遊山走看花自此¶
光隂為已有從前日月屬官家樽前免𬒳¶
催迎使枕上休聞報坐衙睡到午時歡到¶
夜迴看官職是泥沙¶
　　答次休上人¶
姓白使君無麗句名休座主有新文禪心¶
<pb:KR4c0069_SBCK_054-28b>¶
不合生分别莫愛餘霞嫌碧雲¶
白氏文集巻第五十四¶
