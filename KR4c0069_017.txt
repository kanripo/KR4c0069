# -*- mode: mandoku-view -*-
#+TITLE: 白氏長慶集
#+DATE: 2015-09-23 10:18:43
#+PROPERTY: JUAN 17


自兩韻至/五十¶韻凡一百首)¶
　　　江南謫居十韻¶
自哂沈冥客曽為獻納臣壯心徒許國薄¶命不如人纔
展凌雲翅俄成失水鱗葵枯¶猶向日蓬斷欲辭春澤畔
長愁地天邊欲¶老身蕭條殘活計冷落舊交親草合門
<pb:KR4c0069_WYG_016-1b>
無¶逕煙消甑有塵憂方知酒聖貧始覺錢神<md:KR4c0069_SBCK_017-1b>¶虎尾難容
足羊腸易覆輪行藏與通塞一¶切任陶鈞¶
　　　江樓夜吟元九律詩成三十韻¶
昨夜江樓上吟君數十篇詞飄朱檻底韻¶墜綠江前清
楚音諧律精微思入𤣥收將¶白雪麗奪盡碧雲妍寸截
金為句雙雕玉¶作聮八風淒閒發五彩爛相宣冰扣聲
聲¶冷珠排字字圎文頭交比繡筋骨軟於綿¶澒(胡孔/切)湧
同波浪錚鏦過管絃醴泉流出地鈞<md:KR4c0069_SBCK_017-2a>¶樂下從天神鬼聞
<pb:KR4c0069_WYG_016-2a>
如泣魚龍聽似禪星迴¶疑聚散月落為留連鴈感無鳴
者猿愁亦¶悄然交流遷客淚停住賈人船闇被歌姬¶乞
潛聞思婦傳斜行題粉壁短巻寫紅箋¶肉味經時㤀頭
風當日痊老張知定伏短¶李愛應顛(張十八籍李十二/紳皆攻律詩故云)
道屈才方振身閒業始專天敎¶聲烜(况逺/切)赫理合命迍
邅顧我文章劣知他氣¶力全功夫雖共到巧拙尚相懸
各有詩千¶首俱抛海一邊白頭吟處變青眼望中穿<md:KR4c0069_SBCK_017-2b>¶酬
答朝妨食披尋夜廢眠老償文債負宿¶結字因緣每歎
<pb:KR4c0069_WYG_016-2b>
陳夫子(陳子昂著感/興詩稱於世)常嗟李謫仙(賀知章謂李/白為謫仙)名髙¶折
人爵思苦減天年(李竟無官/陳亦早夭)不得當時遇空令後¶代憐
相悲今若此湓浦與通川¶
　　　潯陽歲晚寄元八郎中庾三十二貟¶外¶
閱水年將暮燒金道未成丹砂不肯死白¶髮自須生病
肺慙杯滿衰顔忌鏡明春深¶舊鄉夢歲晚故交情一别
浮雲散雙瞻列<md:KR4c0069_SBCK_017-3a>¶宿榮螭(抽知/切)頭階下立龍尾道前行封
事頻聞¶奏除書數見名虛懷事僚友平步取公卿¶漏盡
<pb:KR4c0069_WYG_016-3a>
雞人報朝回幼女迎可憐白司馬老¶大在湓城¶
　　　元九以綠絲布白輕褣(以中/切)見寄製成衣¶服以
　　　　詩報知¶
綠絲文布素輕褣珍重京華手自封貧友¶逺勞君寄附
病妻親為我裁縫袴花白似¶秋雲薄衫色青於春草濃
欲著却休知不<md:KR4c0069_SBCK_017-3b>¶稱折腰無復舊形容¶
　　　清明送韋侍郎貶䖍州¶
寂寞清明日蕭條司馬家留餳(徐盈/切)和冷粥出¶火煮新
<pb:KR4c0069_WYG_016-3b>
茶欲别能無酒相留亦有花南遷¶更何處此地已天涯¶
　　　九江春望¶
淼(匹妙/切)茫積水非吾土飄泊浮萍自我身身外¶信緣為
活計眼前隨事覓交親鑪煙豈異¶終南色湓草寧殊渭
北春此地何妨便終<md:KR4c0069_SBCK_017-4a>¶老譬如元是九江人¶(香鑪峯上多/煙湓水岸邊)
(有草因/而記之)
　　　晚題東林寺雙池¶
向晚雙池好初晴百物新裊枝翻翠羽濺¶水躍紅鱗萍
<pb:KR4c0069_WYG_016-4a>
汎同遊子蓮開當麗人臨流¶一惆悵還憶曲江春¶
　　　贈内子¶
白髮長興歎青娥亦伴愁寒衣補燈下小¶女戲牀頭闇
澹屏幃故淒涼枕席秋貧中¶有等級猶勝嫁黔婁<md:KR4c0069_SBCK_017-4b>¶　　　送客春遊嶺南二十韻¶(因敘嶺南方物以諭之/并擬微之送崔二十二)
　　　　(之/作)
已訝遊何逺仍嗟别太頻離容君蹙促贈¶語我殷勤迢
遞天南面蒼茫海北漘(殊倫/切)訶陵¶國分界交趾郡為隣
<pb:KR4c0069_WYG_016-4b>
蓊(烏紅/切)鬱三光晦溫暾(他昆/切)四¶氣勻隂晴變寒暑昏曉
錯星辰瘴地難為¶老蠻陬不易馴土民稀白首洞主盡
黄巾¶戰艦猶驚浪戎車未息塵(時黄家/賊方動)紅旗圍卉服紫¶
綬裹文身麵苦桄(姑黄/切)榔(魯堂/切)製漿酸橄欖新牙檣¶迎
海舶銅鼓賽江神不凍貪泉暖無霜毒<md:KR4c0069_SBCK_017-5a>¶草春雲煙蟒虵
氣刀劍鰐魚鱗路足羇棲¶客官多謫逐臣天黄生&KR0275;(忌/遇)
(切/)母(&KR0275;母如虹欲/大風即見)雨黑長楓人¶(楓人因夜雷雨/輒闇長數丈)迴使先
傳語征軒早返輪須防杯裏蠱(南方蠱毒/多置酒中)莫¶愛橐中珍
<pb:KR4c0069_WYG_016-5a>
北與南殊俗身將貨孰親嘗聞¶君子誡憂道不憂貧¶
　　　自題¶
功名宿昔人多許寵辱斯須自不知一旦¶失恩先左降
三年隨例未量移馬頭覓角¶生何日石火敲光住幾時
前事是身俱若<md:KR4c0069_SBCK_017-5b>¶此空門不去欲何之¶
　　　自悲¶
火宅煎熬地霜松摧折身因知羣動内易¶死不過人¶
　　　尋郭道士不遇
<pb:KR4c0069_WYG_016-5b>
郡中乞假來相訪洞裏朝元去不逢看院¶衹留雙白鶴
入門惟見一青松藥爐有火¶丹應伏雲碓無人水自舂
(廬山中雲母多故以水/碓擣鍊俗呼為水碓)欲問參同契中¶事更期何日得
從容<md:KR4c0069_SBCK_017-6a>¶　　　潯陽春三首(元和十/二年作)¶
　　　　春生¶
春生何處闇周遊海角天涯遍始休先遣¶和風報消息
續敎啼鳥說來由展張草色¶長河畔㸃綴花房小樹頭
<pb:KR4c0069_WYG_016-6a>
若敎故園應覓¶我為傳淪落在江州¶
　　　　春來¶
春來觸動故鄉情忽見風光憶兩京金谷¶蹋花香騎入
曲江碾草鈿車行誰家綠酒<md:KR4c0069_SBCK_017-6b>¶歡連夜何處紅樓睡失明
獨有不眠不醉¶客經春冷坐古湓城¶
　　　　春去¶
一從澤畔為遷客兩度江頭送暮春白髮¶更添今日鬢
青衫不改去年身百川未有¶回流水一老終無却少人
<pb:KR4c0069_WYG_016-6b>
四十六時三月¶盡送春爭得不殷勤¶
　　　夢微之¶(十二年八月/二十日夜)
晨起臨風一惆悵通川湓水斷相聞不知<md:KR4c0069_SBCK_017-7a>¶憶我因何事
昨夜三迴夢見君¶
　　　贈韋鍊師¶
潯陽遷客為居士身似浮雲心似灰上界¶女仙無嗜欲
何因相顧兩徘徊共疑過去¶人間世曽作誰家夫婦來¶
　　　問劉十九
<pb:KR4c0069_WYG_016-7a>
綠螘(語起/切)新醅酒紅泥小火爐晚來天欲雪能¶飲一杯
無¶
　　　得行簡書聞欲下峽先以此寄<md:KR4c0069_SBCK_017-7b>¶朝來又得東川信欲取春初發梓州書報¶九江聞蹔喜
路經三峽想還愁瀟湘瘴霧¶加湌飯灩澦驚波穏泊舟
欲寄兩行迎爾¶淚長江不肯向西流¶
　　　南湖早春¶
風迴雲斷雨初晴返照湖邊暖復明亂㸃¶碎紅山杏發
<pb:KR4c0069_WYG_016-7b>
平鋪新綠水蘋生翅低白鴈¶飛仍重舌澁黄鸝語未成
不道江南春不¶好年年衰病減心情<md:KR4c0069_SBCK_017-8a>¶　　　元十八從事南海欲出廬山臨别舊¶居有戀泉
　　　　聲之什因以投和兼伸别¶情¶
賢侯辟士禮從容莫戀泉聲問所從雨露¶初承黄紙詔
煙霞欲别紫霄峰傷弓未息¶心驚鳥得水難留久臥龍
我正退藏君變¶化一杯可易得相逢¶
　　　題韋家泉池
<pb:KR4c0069_WYG_016-8a>
泉落青山出白雲縈村遶郭幾家分自從<md:KR4c0069_SBCK_017-8b>¶引作池中水
深淺方圎一任君¶
　　　醉中對紅葉¶
臨風杪秋樹對酒長年人醉貌如霜葉雖¶紅不是春¶
　　　遣懷¶
羲和走馭趂年光不許人間日月長遂使¶四時都似電
爭敎兩鬂不成霜榮銷枯去¶無非命壯盡衰來亦是常
已共身心要約¶定窮通生死不驚忙<md:KR4c0069_SBCK_017-9a>¶
<pb:KR4c0069_WYG_016-8b>
　　　㸃額魚¶
龍門㸃額意何如紅尾青鬐却返初見說¶在天行雨苦
為龍未必勝為魚¶
　　　聞龜兒詠詩¶
憐渠已解詠詩章摇膝支頤學二郎莫學¶二郎吟太苦
纔年四十鬢如霜¶
　　　對酒¶
未濟卦中休卜命參同契裏莫勞心無如¶飲此銷愁物
<pb:KR4c0069_WYG_016-9a>
一餉愁消直萬金<md:KR4c0069_SBCK_017-9b>¶　　　東牆夜合樹去秋為風雨所摧今年¶花時悵然
　　　　有感¶
碧荑紅縷今何在風雨飄將去不回惆悵¶去年牆下地
今春唯有薺花開¶
　　　病起¶
病不出門無限時今朝強出與誰期經年¶不上江樓醉
勞動春風颺酒旗
<pb:KR4c0069_WYG_016-9b>
　　　夢亡友劉太白同遊彰敬寺¶
三千里外臥江州十五年前哭老劉昨夜<md:KR4c0069_SBCK_017-10a>¶夢中彰敬寺
死生魂魄蹔同遊¶
　　　與果上人歿時題此訣别兼簡二林¶僧社¶
本結菩提香火社為嫌煩惱電泡身不須¶惆悵從師去
先請西方作主人¶
　　　贈寫真者¶
子騁丹青曰予當醜老時無勞役神思更¶畫病容儀迢
<pb:KR4c0069_WYG_016-10a>
遞麒麟閣圗功未有期區區¶尺素上焉用寫真為<md:KR4c0069_SBCK_017-10b>¶　　　劉十九同宿¶(時淮寇/初破)
紅旗破賊非吾事黄紙除書無我名唯共¶嵩陽劉處士
圍棊賭酒到天明¶
　　　十二年冬江西溫暖喜元八寄金石¶稜到因題
　　　　此詩¶
今冬臘後不嚴凝暖霧溫風氣上騰山脚¶崦(於檢/切)中纔
有雪江流慢處亦無冰欲將何藥¶防春瘴只有元家金
<pb:KR4c0069_WYG_016-10b>
石稜¶
　　　閒意<md:KR4c0069_SBCK_017-11a>¶不爭榮耀任沈淪日與時疎共道親北省¶朋僚音信斷
東林長老往還頻病停夜食¶閒如社慵擁朝裘煖似春
漸老漸諳閒氣¶味終身不擬作忙人¶
　　　送友人上峽赴東川辟命¶
見說瞿塘峽斜銜灩澦根難於尋鳥路險¶過上龍門羊
角風頭急桃花水色渾山迴¶若鼇轉舟入似鯨吞巖合
<pb:KR4c0069_WYG_016-11a>
愁天斷波跳恐¶地翻憐君經此去為感主人恩<md:KR4c0069_SBCK_017-11b>¶　　　夜送孟司功¶
潯陽白司馬夜送孟功曹江闇管絃急樓¶明燈火髙湖
波翻似箭霜草殺如刀且莫¶開征棹陰風正怒號¶
　　　衰病¶
老辭遊冶尋花伴病别荒狂舊酒徒更恐¶五年三歲後
些些談笑亦應無¶
　　　題詩屏風絶句(并序/)
<pb:KR4c0069_WYG_016-11b>
十二年冬微之猶滯通州予亦未離湓上<md:KR4c0069_SBCK_017-12a>¶相去萬里不
見三年鬱鬱相念多以吟咏¶自解前後辱微之寄示之
什殆數百篇雖¶藏篋中永以為好不若置之坐右如見¶
所思繇是掇律句中短小麗絶凡一百¶首題錄合為一
屏風舉目會心參若其人¶在於前矣前軰作事多出偶
然則安知此¶屏不為好事者所傳異日作九江一故事¶
爾因題絶句聊以奬之¶
相憶采君詩作障自書自勘不辭勞障成<md:KR4c0069_SBCK_017-12b>¶定被人爭寫
<pb:KR4c0069_WYG_016-12a>
從此南中紙價髙¶
　　　答微之¶(微之於閬州西寺手題予詩予又以/微之百篇題此屏上各以絶句報答)
君寫我詩盈寺壁我題君句滿屏風與君¶相遇知何處
兩葉浮萍大海中¶
　　　偶宴有懷¶
遇興尋文客因歡命酒徒春遊憶親故夜¶會似京都詩
思閒仍在鄉愁醉暫無狂來¶欲起舞慙見白髭鬚¶
　　　山中酬江州崔使君見寄<md:KR4c0069_SBCK_017-13a>¶
<pb:KR4c0069_WYG_016-12b>
眷盼情無限優容禮有餘三年為吏部一¶半許山居酒
熟心相待詩來手自書庾樓¶春好醉明月且回車¶
　　　山枇杷¶
深山老去惜年華况對東溪野枇杷火樹¶風來翻絳㷔
瓊枝日出曬(所賣/切)紅紗回看桃李¶都無色映得芙蓉不
是花爭奈結根深石¶底無因移得到人家¶
　　　聞李尚書拜相因以長句寄賀微之<md:KR4c0069_SBCK_017-13b>¶憐君不久在通川知已新提造化權䕫卨¶定求才濟世
<pb:KR4c0069_WYG_016-13a>
張雷應辨氣衝天那知淪落¶天涯日正是陶鈞海内年
肯向泥中抛折¶劒不收重鑄作龍泉¶
　　　歲暮¶
窮陰急景坐相催壯齒韶顔去不回舊病¶重因年老發
新愁多是夜長來膏明自&KR0353;¶緣多事鴈黙先烹為不才
禍福細尋無會¶處不如且進手中杯<md:KR4c0069_SBCK_017-14a>¶　　　雨中赴劉十九二林之期及到寺劉¶已先去因
　　　　以四韻寄之
<pb:KR4c0069_WYG_016-13b>
雲中臺殿泥中路既阻同遊懶却還將謂¶獨愁猶對雨
不知多興已尋山纔應行到¶千峰裏只校來遲半日間
最惜杜䳌花爛¶熳春風吹盡不同攀¶
　　　薔薇正開春酒初熟因招劉十九張¶大夫崔二
　　　　十四同飲¶
甕頭竹葉經春熟階底薔薇入夏開似火<md:KR4c0069_SBCK_017-14b>¶淺深紅壓架
如餳(徐盈/切)氣味綠粘臺試將詩句¶相招去倘有風情或
可來明日早花應更¶好心期同醉卯時杯
<pb:KR4c0069_WYG_016-14a>
　　　李白墓¶
采石江邊李白墳遶田無限草連雲可憐¶荒壠窮泉骨
曽有驚天動地文但是詩人¶多薄命就中淪落不過君¶
　　　對酒¶
漫把參同契難燒伏火砂有時成白首無<md:KR4c0069_SBCK_017-15a>¶處問黄芽幻
世如泡影浮生抵眼花唯將¶綠醅酒且替紫河車¶
　　　戲答諸少年¶
顧我長年頭似雪饒君壯歲氣如雲朱顔¶今日雖欺我
<pb:KR4c0069_WYG_016-14b>
白髮他時不放君¶
　　　風雨夜泊¶
苦竹林邊蘆葦叢停舟一望思無窮青苔¶撲地連香雨
白浪掀天盡日風忽忽百年¶行欲半茫茫萬事坐成空
此生飄蕩何時<md:KR4c0069_SBCK_017-15b>¶定一縷鴻毛天地中¶
　　　題崔使君新樓¶
憂人何處可銷憂碧甃紅欄湓水頭從此¶潯陽風月夜
崔公樓替庾公樓
<pb:KR4c0069_WYG_016-15a>
　　　山中戲問韋侍郎¶
我抱栖雲志君懷濟世才常吟反招隠那¶得入山來¶
　　　贈曇禪師¶(夢中作/)
五年不入慈恩寺今日尋師始一來欲知<md:KR4c0069_SBCK_017-16a>¶火宅焚燒苦
方寸如今化作灰¶
　　　寄微之¶
帝城行樂日紛紛天畔窮愁我與君秦女¶笑歌春不見
巴猿啼哭夜長聞何處琵琶¶絃似語誰家咼(苦乖/切)墮髻
<pb:KR4c0069_WYG_016-15b>
如雲人生多少歡娛¶事那獨千分無一分¶
　　　醉吟二首¶
空王百法學未得姹女丹砂燒即飛事事¶無成身老也
醉鄉不去欲何歸<md:KR4c0069_SBCK_017-16b>¶兩鬢千莖新似雪十分一盞欲如泥酒狂¶又引詩魔發
日午悲吟到日西¶
　　　曉寢¶
轉枕重安寢回頭一欠伸紙牕明覺曉布¶被煖知春莫
<pb:KR4c0069_WYG_016-16a>
強疎慵性須安老大身雞鳴¶猶獨睡不博早朝人¶
　　　答元八郎中楊十二博士¶
身覺浮雲無所著心同止水有何情但知¶瀟洒疎朝市
不要﨑嶇隠姓名盡日觀魚<md:KR4c0069_SBCK_017-17a>¶臨澗坐有時隨鹿上山行
誰能抛得人間¶事來共騰騰過此生¶
　　　湖亭與行簡宿¶
潯陽少有風情客招宿湖亭盡却回水檻¶虛涼風月好
夜深誰共阿憐來
<pb:KR4c0069_WYG_016-16b>
　　　八月十五日夜湓亭望月¶
昔年八月十五夜曲江池畔杏林邊今年¶八月十五夜
湓浦沙頭水館前西北望鄉¶何處是東南見月幾迴圎
臨風一歎無人<md:KR4c0069_SBCK_017-17b>¶㑹今夜清光似往年¶
　　　贈江客¶
江栁陰寒新雨地塞鴻聲急欲霜天愁君¶獨向沙頭宿
水遶蘆花月滿船¶
　　　殘暑招客
<pb:KR4c0069_WYG_016-17a>
雲截山腰斷風驅雨腳回早陰江上散殘¶熱日中來却
取生衣著重拈竹簟開誰能¶淘晩熱閒飲兩三杯¶
　　　潯陽秋懐贈許明府<md:KR4c0069_SBCK_017-18a>¶霜紅二林葉風白九江波暝色投煙鳥秋¶聲帶雨荷馬
閒無處出門冷少人過鹵莽¶還鄉夢依稀望闕歌共思
除醉外無計奈¶愁何試問陶家酒新芻得幾多¶
　　　九日醉吟¶
有恨頭還白無情菊自黄一為州司馬三¶見歲重陽劍
<pb:KR4c0069_WYG_016-17b>
匣塵埃滿籠禽日月長身從¶漁父笑門任雀羅張問疾
因留客聽吟偶¶置觴歎時論倚伏懷舊數存亡奈老應
無<md:KR4c0069_SBCK_017-18b>¶計醫愁或有方無過學王勣唯以醉為鄉¶
　　　問韋山人¶山甫
身名身事兩蹉跎試就先生問若何從此¶神仙學得否
白鬚雖有未為多¶
　　　送蕭鍊師步虛詞十首巻後以二絶¶繼之¶
欲上瀛洲臨别時贈君十首步虛詞天仙¶若愛應相問
<pb:KR4c0069_WYG_016-18a>
可道江州司馬詩¶
花紙瑶緘松墨字把將天上共誰開試呈<md:KR4c0069_SBCK_017-19a>¶王母如堪唱
發遣雙成更取來¶
　　　贈李兵馬使¶
身得貳師餘氣槩家藏都尉舊詩章江南¶别有樓船將
燕頷虬鬚不姓楊¶
　　　題遺愛寺前溪松¶
偃亞長松樹侵臨小石溪靜將流水對髙¶共逺峰齊翠
<pb:KR4c0069_WYG_016-18b>
葢煙籠密花幢雪壓低與僧¶清影坐借鶴穏枝棲筆寫
形難似琴偷韻¶易迷暑天風槭(止㦸/切)槭晴夜露淒淒獨
憩依為<md:KR4c0069_SBCK_017-19b>¶舍閒行遶作谿棟梁君莫採留著伴幽棲¶
　　　廬山草堂夜雨獨宿寄牛二李七庾¶三十二貟
　　　　外¶
丹霄攜手三君子白髮垂頭一病翁蘭省¶花時錦帳下
廬山雨夜草庵中終身膠漆¶心應在半路雲泥迹不同
唯有無生三昧¶觀榮枯一照兩成空
<pb:KR4c0069_WYG_016-19a>
　　　聞楊十二新拜省郎遥以詩賀¶
文昌新入有光輝紫界宫牆白粉闈曉日<md:KR4c0069_SBCK_017-20a>¶雞人傳漏箭
春風侍女護朝衣雪飄歌曲¶髙難和鶴拂煙霄老慣飛
官職聲名俱入¶手近來詩客似君稀¶(頃曽冇贈楊詩落/句云不用更敎詩)
(過好折君官職是聲/名今故云俱入手)
　　　三月三日懷微之¶
良時光景長虛擲壯嵗風情已闇銷忽憶¶同為校書日
每年同醉是今朝
<pb:KR4c0069_WYG_016-19b>
　　　贈韋八¶
辭君雖久見君初白髮驚嗟兩有餘容鬢¶别來今至此
心情料取合何如曽同曲水<md:KR4c0069_SBCK_017-20b>¶花亭醉亦共華陽竹院居
豈料天南相見¶夜哀猿瘴霧宿匡廬¶
　　　春江閒步贈張山人¶
江景又妍和牽愁發浩歌晴沙金屑色春¶水麴塵波紅
簇交枝杏青含巻葉荷藉莎¶憐輭(乳兖/切)暖憩樹愛婆娑
書信朝賢斷知音野¶老多相逢不閒語爭奈日長何
<pb:KR4c0069_WYG_016-20a>
　　　春聽琵琶兼簡長孫司户¶
四絃不似琵琶聲亂寫真珠細撼鈴指底<md:KR4c0069_SBCK_017-21a>¶商風悲䬃(悉/合)
(切/)䬃舌頭胡語苦醒醒如言都尉¶思京國似訴明妃厭
虜庭遷客共君相勸¶諫春腸易斷不須聽¶
　　　吳宫詞¶
一入吳王殿無人覩翠娥樓髙時見舞宫¶靜夜聞歌半
露胷如雪斜迴臉似波妍&KR1126;¶各有分誰敢妬恩多¶
　　　送韋侍御量移金州司馬¶(時予官/獨未出)
<pb:KR4c0069_WYG_016-20b>
春歡雨露同霑澤冬歎風霜獨滿衣留滯<md:KR4c0069_SBCK_017-21b>¶多時如我少
遷移好處似君稀臥龍雲到¶須先起蟄燕雷驚尚未飛
莫恨東西溝水¶别滄溟長短擬同歸¶
　　　自到潯陽生三女子因詮真理用遣¶妄懷¶
宦途本自安身拙世累由來向老多逺謫¶四年徒已矣
晩生三女擬如何預愁嫁娶¶真成患細念因緣盡是魔
賴學空王治苦¶法須抛煩惱入頭陀<md:KR4c0069_SBCK_017-22a>¶　　　江西裴常侍以優禮見待又蒙贈詩¶輒敘鄙誠
<pb:KR4c0069_WYG_016-21a>
　　　　用伸感謝¶
一從簪笏事金貂每借温顔故折腰長覺¶身輕離泥滓
忽驚手重捧瓊瑶馬因回顧¶雖増價桐遇知音已半焦
他日秉鈞如見¶念壯心直氣未全銷¶
　　　自江州司馬授忠州刺史仰荷聖澤¶聊書鄙誠¶
炎瘴抛身逺泥塗索脚難網初鱗蹳(普活/切)刺(郎達/切)籠<md:KR4c0069_SBCK_017-22b>¶久
翅摧殘雷電頒時令陽和變歲寒移簪¶承舊念剖竹授
新官鄉覺前程近心隨外¶事寛生還應有分西笑問長
<pb:KR4c0069_WYG_016-21b>
安¶
　　　除忠州寄謝崔相公¶
提拔出泥知力竭吹嘘生翅見情深劒鋒¶&KR0409;折難衝斗
桐尾燒焦豈望琴感舊兩行¶年老淚酬恩一寸歲寒心
忠州好惡何須¶問鳥得辭籠不擇林¶
　　　初授官蒙裴常侍贈鶻銜瑞草緋袍<md:KR4c0069_SBCK_017-23a>¶魚袋因謝
　　　　惠貺兼紓離情¶
新授銅符未著緋因君裝束始光輝惠深¶范叔綈袍贈
<pb:KR4c0069_WYG_016-22a>
榮過蘇秦佩印歸魚綴白金¶隨步躍鶻銜紅綬遶身飛
明朝戀别朱門¶淚不敢多垂恐汚衣¶
　　　洪州逢熊孺登¶
靖安院裏辛夷下醉笑狂吟氣最麤莫問¶别來多少苦
低頭看取白髭鬚¶
　　　初著刺史緋答友人見贈<md:KR4c0069_SBCK_017-23b>¶故人安慰善為辭五十專城道未遲徒使¶花袍紅似火
其如蓬鬢白如絲且貪薄俸¶君應惜不稱衰容我自知
<pb:KR4c0069_WYG_016-22b>
銀印可憐將底¶用只堪歸舍嚇妻兒¶
　　　又答賀客¶
銀章蹔假為專城賀客來多懶起迎似挂¶緋衫衣架上
朽株枯竹有何榮¶
　　　别草堂三絶句¶
正聽山鳥向陽眠黄紙除書落枕前為感<md:KR4c0069_SBCK_017-24a>¶君恩須蹔起
爐峰不擬住多年¶
久眠褐被為居士忽挂緋袍作使君身出¶草堂心不出
<pb:KR4c0069_WYG_016-23a>
廬山未要勒移文¶
三間茅舍向山開一帶山泉遶舍迴山色¶泉聲莫惆悵
三年官滿却歸來¶
　　　鍾陵餞送¶
翠幕紅筵髙在雲歌鍾一曲萬家聞路人¶指㸃滕王閣
看送忠州白使君¶
　　　潯陽宴别(此後忠州/路上作)<md:KR4c0069_SBCK_017-24b>¶鞍馬軍城外笙歌祖帳間乘潮發湓口帶¶雪别廬山暮
<pb:KR4c0069_WYG_016-23b>
景牽行色春寒散醉顔共嗟¶炎瘴地盡室得生還¶
　　　戲贈户部李巡官¶
好語民曹李判官少貪公事且謀歡男兒¶未死爭能料
莫作忠州刺史看¶
　　　行次夏口先寄李大夫¶
連山斷處大江流紅斾逶迤鎮上遊幕下¶翺翔秦御史
軍前奔走漢諸侯曽陪劍履<md:KR4c0069_SBCK_017-25a>¶升鸞殿欲謁旌幢入鶴樓
假着緋袍君莫¶笑恩深始得向忠州
<pb:KR4c0069_WYG_016-24a>
　　　重贈李大夫¶
早接清班登玉陛同承别詔直金鑾鳳巢¶閣上容身穏
鶴鎖籠中展翅難流落多年¶應是命量移逺郡未成官
慙君獨不欺憔¶悴猶作銀臺舊眼看¶
　　　對鏡吟¶
閒看明鏡坐清晨多病姿容半老身誰論<md:KR4c0069_SBCK_017-25b>¶情性乖時事
自想形骸非貴人三殿失恩¶宜放棄九宫推命合漂淪
如今所得須甘¶分腰珮銀龜朱兩輪
<pb:KR4c0069_WYG_016-24b>
　　　江州赴忠州至江陵以來舟中示舍¶弟五十韻¶
昔作咸秦客常思江海行今來仍盡室此¶去又專城典
午猶為幸分憂固是榮箳(晡朋/切)篂¶(先清切/車轓也)州乘送艛(盧/侯)
(切/)艓(徒協/切)驛船迎共載皆妻子同游即¶弟兄寧辭浪蹟
逺且貴賞心并雲展帆髙<md:KR4c0069_SBCK_017-26a>¶挂飈馳棹迅征泝流從漢浦
循路轉荆衡¶山逐時移色江隨地改名風光近東早水¶
木向南清夏口煙孤起湘州雨半晴日煎¶紅浪沸月射
白砂明北渚寒留雁南枝暖¶待鶯駢朱桃露萼㸃翠栁
<pb:KR4c0069_WYG_016-25a>
含萌亥市魚鹽¶聚神林鼓笛鳴壺漿椒葉氣歌曲竹枝
聲¶繫纜憐沙靜垂綸愛岸平水湌紅粒稻野¶茹紫花菁
甌汎茶如乳臺粘酒似餳(徐盈/切)膾長¶抽錦縷藕脆削瓊
英容易來千里斯須進<md:KR4c0069_SBCK_017-26b>¶一程未曽勞氣力漸覺有心情
臥穏添春¶睡行遲帶酒醒忽愁牽世網便欲濯塵纓¶早
接文場戰曽爭翰苑盟掉頭稱俊逸翹¶足取公卿且昧
隨時義徒輸報國誠衆排¶恩易失偏壓勢先傾虎尾憂
危切鴻毛性¶命輕燭蛾誰救活蠶繭自纒縈斂手辭雙
<pb:KR4c0069_WYG_016-25b>
闕回眸望兩京長沙抛賈誼漳浦臥劉楨¶鶗鴂鳴還歇
蟾(時占/切)蜍(長魚/切)破又盈年光同激箭鄉¶思極摇旌潦倒
親知笑衰羸舊識驚烏頭<md:KR4c0069_SBCK_017-27a>¶因感白魚尾為勞赬劒學將
何用丹燒竟¶不成孤舟萍一葉雙鬢雪千莖老見人情¶
盡閒思物理精如湯探冷熱似博鬭輸贏¶險路應須避
迷途莫共爭此心知止足何¶物要經營玉向泥中潔松
經雪後貞無妨¶隠朝市不必謝寰瀛但在前非悟期無
後¶患嬰多知非景福少語是元亨晦即全身¶藥明為伐
<pb:KR4c0069_WYG_016-26a>
性兵昏昏隨世俗蠢蠢學黎甿¶鳥以能言&KR0008;龜緣入夢
烹知之一何晚猶<md:KR4c0069_SBCK_017-27b>¶足保餘生¶
　　　題岳陽樓¶
岳陽城下水漫漫獨上危樓凭曲欄春岸¶綠時連夢澤
夕波紅處近長安猿攀樹立¶啼何苦鴈㸃湖飛渡亦難
此地唯堪畫圗¶障華堂張與貴人看¶
　　　入峽次巴東¶
不知逺郡何時到猶喜全家此去同萬里¶王程三峽外
<pb:KR4c0069_WYG_016-26b>
百年生計一舟中巫山暮足<md:KR4c0069_SBCK_017-28a>¶霑花雨隴水春多逆浪風
兩片紅旌數聲¶鼓使君艛艓上巴東¶
　　　十年三月三十日别微之於灃上十¶四年三月
　　　　十一日夜遇微之於峽中¶停舟夷陵三宿而
　　　　别言不盡者以詩¶終之因賦七言十七韻以
　　　　贈且欲記¶所遇之地與相見之時為他年會
　　　　話¶張本也¶
灃水店頭春盡日送君上馬謫通川夷陵<md:KR4c0069_SBCK_017-28b>¶峽口明月夜
<pb:KR4c0069_WYG_016-27a>
此處逢君是偶然一别五年¶方見面相攜三宿未迴船
坐從(日/)暮唯長¶歎語到天明竟未眠齒髮蹉跎將五十
闗¶河迢遞過三千生涯共寄滄江上鄉國俱¶抛白日邊
往事渺茫都似夢舊遊零落半¶歸泉醉悲灑淚春盃裏
吟苦支頤曉燭前¶莫問龍鍾惡官職且聽清脆好詩篇
(微之别來有新詩/數百篇麗絶可愛)别來¶只是成詩癖老去何曽更酒顛
各限王程¶須去住重開離宴貴留連黄牛渡北移征<md:KR4c0069_SBCK_017-29a>¶棹
白狗崖東巻别筵(黄牛白狗皆峽中地名/即與微之遇别之所也)神女臺雲閒
<pb:KR4c0069_WYG_016-27b>
繚繞使¶君灘水急潺湲風淒暝色愁楊栁月弔宵¶聲哭
杜䳌萬丈赤幢潭底日一條白練峽¶中天君還秦地辭
炎徼我向忠州入瘴煙¶未死會應相見在又知何地復
何年¶
　　　題峽中石上¶
巫女廟花紅似粉昭君村栁翠於眉誠知¶老去風情少
見此爭無一句詩<md:KR4c0069_SBCK_017-29b>¶　白氏長慶集巻十七<md:KR4c0069_SBCK_017-30a>¶<md:KR4c0069_SBCK_018-1a>¶
<pb:KR4c0069_WYG_017-1a>
欽定四庫全書
　白氏長慶集巻十八¶
　　　　　　　　　　　　唐　白居易　撰
　　律詩(五言七言
