# -*- mode: mandoku-view; -*-
#+TITLE: 白氏文集
#+DATE: 2015-09-11 08:22:16.500458
#+PROPERTY: ID KR4c0069
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 30
#+PROPERTY: FILE SB04n0441-030白氏長慶集-卷第三十.
<pb:KR4c0069_SBCK_030-1a>¶
白氏文集巻第三十¶
　試䇿問制誥　凡十六首¶
　制試才識兼茂明於體用策一道¶
　禮部試䇿五道¶
　試進士䇿問五道¶
　翰林試制誥等五道¶
　　才識兼茂明於體用科䇿一道¶
問皇帝若曰朕觀古之王者受命君人兢¶
兢業業承天順地靡不思賢能以濟其理¶
<pb:KR4c0069_SBCK_030-1b>¶
求讜直以聞其過故禹拜昌言而嘉猷罔¶
伏漢徵極諌而文學稍進匡時濟俗罔不¶
率繇厥後相循有名無實而又設以科條¶
增求茂異捨斥已之至言進無用之虛文¶
指切著明罕稱於代兹朕所以歎息鬱悼¶
思索其真是用發懇惻之誠咨體用之要¶
庶乎言之可行行之不倦上獲其益下輸¶
其情君臣之間確然相與子大夫得不勉¶
思朕言而茂明之我國家光宅四海年將¶
<pb:KR4c0069_SBCK_030-2a>¶
二百十聖𢎞化萬邦懷仁三王之禮靡不¶
講六代之樂罔不舉浸澤于下昇中于天¶
周漢以還莫斯為盛自禍階漏壤兵宿中¶
原生人困竭耗其太半農戰非古衣食罕¶
儲念兹疲甿遠&KR0446;富庶督耕植之業而人¶
無戀本之心峻摧酤之科而下有重歛之¶
困舉何方而可以復其盛用何道而可以¶
濟其艱既往之失何者宜懲將來之虞何¶
者當戒昔主父懲患於晁錯而用推恩夷¶
<pb:KR4c0069_SBCK_030-2b>¶
吾致霸於齊桓而行寓令精求古人之意¶
啓迪来哲之懷眷兹洽聞固所詳究又執¶
契之道垂衣不言委之於下則人用其私¶
專之於上則下無其効漢元優㳺於儒學¶
盛業竟衰光武責課於公卿峻政非美二¶
途取捨未獲所從余心浩然益所疑惑子¶
大夫熟究其㫖屬之於篇興自朕躬無悼¶
後害¶
對臣聞漢文帝時賈誼上疏云可為痛哭¶
<pb:KR4c0069_SBCK_030-3a>¶
者一可為流涕者二可為長太息者三是¶
時漢興四十載萬方大理四海大和而賈¶
誼非不見之所以過言者以為詞不切志¶
不激則不能迴君聴感君心而發憤於至¶
理也是以雖盛時也賈誼過言而無愧雖¶
過言也文帝容之而不非故臣不失忠君¶
不失聖書之史策以為美談然臣觀自兹¶
已來天下之理未曾有髣髴於漢文帝時¶
者激切之言又未有髣髴於賈誼疏者豈¶
<pb:KR4c0069_SBCK_030-3b>¶
非君之明聖不侔於文帝乎臣之忠讜不¶
逮於賈誼乎不然何衰亂之時愈多而切¶
直之言愈少也今陛下思禹之昌言而拜¶
之念漢之極諌而徵之廢虛文之無用者¶
奬至言之斥已者詢臣以可行之策諭臣¶
以不倦之意懇惻鬱悼發於至誠此真聖¶
王思至理求過言之明㫖也斯則陛下之¶
道已𢎞於前代臣之才識劣於古人輒欲¶
過言以裨陛下明徳萬分之一也裨之者¶
<pb:KR4c0069_SBCK_030-4a>¶
非敢謂言之必可行也體用之必可明也¶
且欲使後代知陛下踐祚之後有朴直敢¶
言之臣出焉無俾文帝賈誼專美於漢代¶
然後退而俯伏以待罪戾焉臣誠所甘心¶
也謹以過言昧死上對伏蒙陛下賜臣之¶
策有思興禮樂之道念救疲甿之方辯懲¶
往戒來之宜審推恩寓令之要至矣哉陛¶
下之念及此實萬葉之福也豈唯一代之¶
人受其賜而已哉臣聞疲病之作有因縁¶
<pb:KR4c0069_SBCK_030-4b>¶
焉救療之方有次第焉臣請為陛下究因¶
縁陳次第而言之臣聞太宗以神武之姿¶
撥天下之亂𤣥宗以聖文之徳致天下之¶
肥當二宗之時利無不興弊無不革遠無¶
不服近無不和貞觀之功既成而大樂作¶
焉雖六代之盡美無不舉也開元之理既¶
定而盛禮興焉雖三王之明備無不講也¶
理行故上下輯睦樂達故内外和平所以¶
兵偃而萬邦懷仁刑清而兆人自化動植¶
<pb:KR4c0069_SBCK_030-5a>¶
之類咸煦嫗而自遂焉雖成康文景之理¶
無以出於此矣洎天寶以降政教寢微宼¶
戎荐興兵亦繼起兵以遏寇寇生於兵兵¶
寇相仍迨五十載財征由是而重人力由¶
是而罷下無安心雖日督農桑之課而生¶
業不固上無定費雖日峻管𣙜之法而嵗¶
計不充日削月朘以至於耗竭其半矣此¶
臣所謂疲病之因縁者也豈不然乎由是¶
觀之蓋人疲由乎税重税重由乎軍興軍¶
<pb:KR4c0069_SBCK_030-5b>¶
興由乎寇生寇生由乎政缺然則未修政¶
教而望宼戎之銷未銷寇戎而望兵革之¶
息雖太宗不能也未息兵革而求征徭之¶
省未省征徭而求黎庶之安雖𤣥宗不能¶
也何則事有以必然雖常人足以致勢有¶
所不可雖聖哲不能為伏惟陛下將欲安¶
黎庶先念省征徭將欲省征徭先念息兵¶
革將欲息兵革先念銷寇戎將欲銷寇戎¶
先念修政教何者若政教修則下無詐偽¶
<pb:KR4c0069_SBCK_030-6a>¶
暴悖之心而冦戎所由銷矣寇戎銷則無¶
興發攻守之役而兵革所由息矣兵革息¶
則國無饋餫飛輓之費而征徭所由省矣¶
征徭省則人無流亡轉徙之憂而黎庶所¶
由安矣臣竊觀今天下之冦雖已盡銷伏¶
願陛下不以易銷而自怠今天下之兵雖¶
未盡散伏願陛下不以難㪚而自疑無自¶
怠之心則政教日肅無自疑之意則誠信¶
日明故政教肅則暴亂革心誠信明則獷¶
<pb:KR4c0069_SBCK_030-6b>¶
驁歸命革心則天下將萌之宼不遏而自¶
銷歸命則天下已聚之兵不㪚而自息然¶
後重歛可日減疲甿可日安富庶可日滋¶
困竭可日補日安則和悦之氣積日富則¶
㢘讓之風形因其㢘譲而示之以禮則禮¶
易行矣乗其和悦而鼓之以樂則樂易達¶
矣舉斯方而可以復其盛用斯道而可以¶
濟其難懲既往之失莫先於誠不明而政¶
不修戒將来之虞莫先於冦不銷而兵不¶
<pb:KR4c0069_SBCK_030-7a>¶
息此臣所謂救療之次第者也豈不然乎¶
若齊行寓令之法以霸諸侯漢用推㤙之¶
謀以懲亡國施之今日臣恐非宜何者且¶
今萬方一統四海一家無鄰國可傾非夷¶
吾用權之秋也雖欲寓令將何所寓耶今¶
除國建郡置守罷侯無爵土可疏非主父¶
矯弊之日也雖欲推恩恩將何所推耶但¶
陛下嗣貞觀之功𢎞開元之理必將光二¶
宗而福萬葉矣何區區齊漢之法而足為¶
<pb:KR4c0069_SBCK_030-7b>¶
陛下所慕哉精究之端實在於此矣又蒙¶
陛下賜臣之問有執契垂衣之道委下專¶
上之宜敦儒學而業衰責課實而政失者¶
此皆政化之所急今古之所疑陛下幸念¶
之臣有以見天下之理興矣夫執契之道¶
垂衣不言者蓋言已成之化非謀始之課¶
也委之於下者言王者之理庀其司分其¶
務而已非謂政無小大悉委之於下也專¶
之於上者言王者之道秉其樞執其要而¶
<pb:KR4c0069_SBCK_030-8a>¶
已非謂事無巨細悉專之於上也漢元優¶
㳺於儒學而盛業竟衰者非儒學之過也¶
學之不得其道也光武責課於公卿而峻¶
政非羙者非考課之累也責之不得其要¶
也臣請重為陛下别白而明之夫垂衣不¶
言者豈不謂無為之道乎也臣聞無為而¶
理者其舜也歟舜之理道臣粗知之矣始¶
則懋於修已勞於求賢明察其刑明慎其¶
賞外序百揆内勤萬樞&KR0628;食宵衣念其不¶
<pb:KR4c0069_SBCK_030-8b>¶
息之道夫如是豈非大有為者乎終則安¶
於恭已逸於得賢明刑至于無刑明賞至¶
于無賞百職不戒而舉萬事不勞而成端¶
拱凝旒立於無過之地夫如是豈非真有¶
為者乎故臣以為無為者非無所為也必¶
先有為而後至於無為也老子曰無為而¶
無不為蓋是謂矣夫委下而用私專上而¶
無効者此由非所宜委而委之也非所宜¶
專而專之也臣請以君臣之道明之臣聞¶
<pb:KR4c0069_SBCK_030-9a>¶
上下異位君臣殊道盖大者簡者君道也¶
小者繁者臣道也臣道者百職小而衆萬¶
事細而繁誠非人君一聰所能徧察一明¶
所能周覽也故人君之道但擇其人而任¶
之舉其要而執之而已矣昔九臣各掌其¶
事而唐堯乗其功以帝天下十亂各効其¶
能而周武揔其理以王天下三傑各宣其¶
力而漢高兼其用以取天下三君子者不¶
能為一焉但執要任人而已亦猶心之於¶
<pb:KR4c0069_SBCK_030-9b>¶
四肢九竅百骸也不能為一焉然而寢食¶
起居言語視聴皆以心為主也故臣以為¶
君得君之道雖專之於上而下自有以展¶
其効矣臣得臣之道雖委於下而人亦無¶
以用其私矣由此而言光武督責而政未¶
甚美者非他昧君臣之道於小大繁簡之¶
際也漢元優㳺而業以寖衰者非他昧無¶
為之道於始終勞逸之間也二途得失較¶
然可知陛下但舉中而行則無所惑矣臣¶
<pb:KR4c0069_SBCK_030-10a>¶
伏以聖䇿首章曰思賢能以濟其理求讜¶
直以聞其過又曰上獲其益下輸其情其¶
末章則又曰興自朕躬無悼後害此誠陛¶
下思酌下言樂聞上失勤勤懇懇慮臣輩¶
有所隠情者也臣敢不再竭狂直以副天¶
心之萬一焉臣聞古先聖王之理也制欲¶
於未萌除害於未兆故靜無敗事動有成¶
功自非聖王則異於是莫不欲逞於始悔¶
追扵終政失於前功補於後利害之効可¶
<pb:KR4c0069_SBCK_030-10b>¶
畧而言且如軍暴而後戢之兵亂而後遏¶
之善則善矣不若防其微杜其漸使不至¶
於暴亂也官邪而後責之吏姦而後誅之¶
懲則懲矣不若審其才得其人使不至於¶
姦邪也人餒而後食之人凍而後衣之惠¶
則惠矣不若輕其徭薄其稅使不至於凍¶
餒也舉一知十不其然乎今陛下初嗣祖¶
宗新臨蒸庶承多虞之運當鼎盛之年此¶
誠制欲於未萌除害於未兆之時也伏惟¶
<pb:KR4c0069_SBCK_030-11a>¶
陛下敬惜其時重慎於事既往者且追救¶
於弊後將来者宜早防於事先夫然則保¶
邦恒在於未危恭已常居於無過三五之¶
道夫豈逺哉臣生也得為唐人當陛下臨¶
御之時覩陛下升平之始斯則臣朝聞而¶
夕死足矣而況充才識之貢承體用之問¶
者乎今所以極千慮昧萬死當盛時獻過¶
言者此誠微臣喜朝聞甘夕死之志也不¶
然何輕肆狂瞽不避斧鑕若此之容易焉¶
<pb:KR4c0069_SBCK_030-11b>¶
# SB1_0733-055.png
# page missing
<pb:KR4c0069_SBCK_030-11b>¶
俗齊其政不易其宜由是農商工賈咸遂¶
生業若驅彼齊人强以周索牲盛布帛必¶
由已出無乃物力有限地宜不然而匱神¶
廢&KR2884;誰曰非闕且使日中為市懋遷有無¶
者更何事焉對利用厚生教之本也從宜¶
隨俗政之要也周禮云不畜無牲不田無¶
盛不蠶不帛不績不縗蓋勸厚生之道也¶
論語云因人所利而利之蓋明從宜之義¶
也夫田畜蠶績四者土之所宜者多人之¶
<pb:KR4c0069_SBCK_030-12a>¶
所務者衆故周禮舉而為條目且使居之¶
者無㳺惰無墮業焉其餘非四者雖不具¶
舉則隨土物生業而勸導之可知矣非謂¶
使物易業土易宜也夫先王酌敎本提政¶
要莫先乎任土辨物簡能易從然後立為¶
大中垂之不朽也若謂其驅天下之人責¶
其所無强其所不能則何異夫求萍於中¶
逵植橘於江北反地利違物性孰甚焉豈¶
直易俗失宜匱神廢禮而已且聖人辨九¶
<pb:KR4c0069_SBCK_030-12b>¶
土之宜别四人之業使各利其利焉各適¶
其適焉猶懼生生之物不均也故日中為¶
市交易而退所以通貨食遷有無而後各¶
得其所矣由是言之則大易致人之制周¶
官勸人之典論語利人之道三科具舉有¶
條而不紊矣謹對¶
　　第二道¶
問書曰眚災肆赦又曰宥過無大而禮云¶
執禁以齊衆不赦過若然豈為政以徳不¶
<pb:KR4c0069_SBCK_030-13a>¶
足恥格峻文必罰斯為禮乎詩稱既明且¶
哲以保其身易稱利用安身以崇徳也而¶
語云無求生以害仁有殺身以成仁若然¶
則明哲者不成仁歟殺身非崇徳歟¶
對聖王以刑禮為大憂理亂繫焉君子以¶
仁徳為大寶死生一焉故邦有用禮而大¶
理者有用刑而小康者古人有崇徳而遠¶
害者有蹈仁而守死者其指歸之義可得¶
而知焉在乎聖王乗時君子行道也何者¶
<pb:KR4c0069_SBCK_030-13b>¶
當其王道融人心質善者衆而不善者鮮¶
一人不善衆人惡之故赦之可也所以表¶
好生惡殺且臻乎仁壽之域矣而肆赦有¶
過之典由兹作焉及夫大道隠至徳衰善¶
者鮮而不善者衆一人不善衆人効之故¶
赦之不可也所以明懲惡勸善且革澆醨¶
之俗矣而執禁不赦之文由兹興焉此聖¶
王所以隨時以立制順變而致理非謂徳¶
政之不若刑罰也然則君子之為君子者¶
<pb:KR4c0069_SBCK_030-14a>¶
為能先其道後其身守其常則以道善乎¶
身罹其變則不以身害乎道故明哲保身¶
亦道也巢許得之求仁殺身亦道也夷齊¶
得之雖殊時異政同歸於一揆矣何以覈¶
諸觀乎古聖賢之用心也苟守道而死死¶
且不朽是非死也苟失道而生生而不仁¶
是非生也向使夷齊生於唐虞之代安知¶
不明哲保身歟巢許生於殷周之際安知¶
不求仁殺身歟蓋否與泰各繫於時也生¶
<pb:KR4c0069_SBCK_030-14b>¶
與死同歸於道也由斯而觀則非謂崇徳¶
者不爲成仁殺身者不爲明哲矣嗚呼聖¶
王立教同出而異名君子行道百慮而一¶
致亦猶水火之相戾同根於冥數共濟於¶
人用也亦猶寒暑之相反同本於元氣共¶
濟於嵗功也則用刑措刑之道保身殺身¶
之義昭昭然可知歟謹對¶
　　第三道¶
問聖哲垂訓言微㫖遠至於禮樂之同天¶
<pb:KR4c0069_SBCK_030-15a>¶
地易簡之在乾坤考以何文徵於何象絶¶
學無憂原伯魯豈其將落仁者不富公子¶
荆曷云苟美朝陽之桐聿来鳳羽泮林之¶
椹克變鴞音勝乃俟乎木雞巧必資於瓦¶
注咸所未悟庶聞其説¶
對古先哲王之立彜訓也雖言微㫖遠而¶
學者苟能研精鉤深優柔而求之則壼奥¶
指趣將焉廋哉然則禮樂之同天地者其¶
文可得而考也豈不以樂作於郊而天神¶
<pb:KR4c0069_SBCK_030-15b>¶
和焉禮定於社而地祗同焉上下之大同¶
大和由禮樂之馴致也易簡之在乾坤者¶
其象可得而徵也豈不以乾以柔克而運¶
四時不言而善應坤以隂騭而生萬物不¶
爭而善勝柔克不言之謂易陰騭不爭之¶
謂簡簡易之道不其然乎老氏絶學無憂¶
儆其溺於時俗之習也原伯置不學將落¶
戒其廢聖哲之道也孟子不富之説慮藴¶
利而生孽也公子荆苟美之言嘉安人而¶
<pb:KR4c0069_SBCK_030-16a>¶
豐財也鳯鳴朝陽非梧桐而不棲擇木而¶
集也鴞止泮林食桑椹而好音感物而變¶
也事有躁而失靜而得者故木雞勝焉有¶
貴而失賤而得者故瓦注巧焉雖去聖逾¶
遠而大義斯存是故遠㫖微言可明徵矣¶
謹對¶
　　第四道¶
問天地有常道日月有常度水火草木有¶
常性皆不易之理也至乃鄒衍吹律而寒¶
<pb:KR4c0069_SBCK_030-16b>¶
谷暖魯陽揮戈而暮景迴吕梁有出入之¶
㳺周原變堇茶之味不測此何故也將以¶
傳信乎抑亦傳疑乎¶
對原夫元氣運而至精分三才立而萬物¶
作惟天地日月暨水火草木度數情性各¶
有其常其隨事應物而遷變者斯人之所¶
感也何哉惟天地萬物父母惟人萬物之¶
靈蓋天地無常心以人心爲心苟能以最¶
靈之心感善應之天地至誠之誠感無私¶
<pb:KR4c0069_SBCK_030-17a>¶
之日月則必如影隨形響隨聲矣而況於¶
水火草木乎故有吹律於寒谷和氣生焉¶
揮戈於曜靈暮晷迴焉神合於水㳺吕梁¶
而出入不溺化被於草木周原而堇茶變¶
味蓋品彚之生則守其常性也精誠之至¶
則感而常通也靜守常性動隨常通是道¶
可於物而非常於道也夫如是則兩儀之¶
道七曜之度萬物之性可察矣可信矣夫¶
何疑焉謹對¶
<pb:KR4c0069_SBCK_030-17b>¶
　　第五道¶
問紡績之弊出於女工桑麻不甚加而布¶
泉日已賤蠶織者勞焉公議者知之欲乎¶
價平其術安在又倉廩之實生於農𠭇人¶
有餘則輕之不足則重之故嵗一不登則¶
種食多竭往年時雨愆&KR0049;宸慈軫懷遣使¶
振廩分官賤糶故得餒殍載活麥禾載登¶
思我王度金玉至矣竊聞壽昌常平今古¶
稱便國朝典制亦有斯倉開元之二十四¶
<pb:KR4c0069_SBCK_030-18a>¶
年又於京城大置賤則加價收糴貴則終¶
年出糶所以時無艱食亦無傷農今者若¶
官司上聞追葺舊制以時歛㪚以均貴賤¶
其於美利不亦多乎¶
對人者邦之本也衣食者人之所由生也¶
古者聖人在上而下不凍餒者非家衣而¶
戸食之蓋能為之開衣食之源均財用之¶
節也方今倉廩虛而農夫困布帛賤而女¶
工勞以愚所闚粗知其本何者夫天地之¶
<pb:KR4c0069_SBCK_030-18b>¶
數無常故嵗一豐必一儉也衣食之生有¶
限故物有盈則有縮也古人知其必然也¶
故敦儉嗇以足衣務儲蓄以足食是以禹¶
有九年之水湯有七年之旱野無青草人¶
無菜色者無他歟蓋勤儉儲積之所致耳¶
故曰前事之不忘後事之元龜也當今將¶
欲開美利利天下以厚生生蒸人返貞觀¶
之升平復開元之富壽莫匪乎實倉廩均¶
豐凶則耿壽昌之常平得其要矣今若升¶
<pb:KR4c0069_SBCK_030-19a>¶
聞率修舊制上自京邑下及郡縣謹豆區¶
以出納督官吏以監臨嵗豐則貴糴以利¶
農嵗歉則賤糶以䘏下若水旱作沴則資¶
為九年之蓄若兵革或動則餽為三軍之¶
粮可以均天時之豐儉權生物之盈縮修¶
而行之實百代不易之道也虞災救弊利¶
物寜邦莫斯甚焉然則布帛之賤者由錐¶
刀之壅也苟粟麥足用泉貨通流則布帛¶
之價輕重平矣抑居易聞短綆不可以汲¶
<pb:KR4c0069_SBCK_030-19b>¶
深曲士不可以語道小子狂簡不知所以¶
裁之莫究微言空慙下問謹對¶
　　進士䇿問五道　元和三年爲府試¶
　　官¶
　　第一道¶
問禮記曰事君有犯無隠又曰為人臣者¶
不顯諌然則不顯諌者有隠也無乃失事¶
君之道乎無隠者顯諌也無乃失為臣之¶
節乎語曰不知命無以為君子易曰樂天¶
<pb:KR4c0069_SBCK_030-20a>¶
知命故不憂又語曰君子憂道不憂貧斯¶
又憂道者非知命乎樂天不憂者非君子¶
乎夫聖人立言皆有倫理雖前後上下若¶
貫珠然今離之則可以旁行合之則不能¶
同貫豈精義有二耶抑學者未達其微㫖¶
耶¶
　　第二道¶
問大時不齊大信不約大白若辱大直若¶
屈此四者先聖之格言後學之彜訓有國¶
<pb:KR4c0069_SBCK_030-20b>¶
者酌之以行化也立身者踐之以修已也¶
然則雷一發而蟄蟲蘇勾萌達霜一降而¶
天地肅草木衰其爲時也大矣斯豈不齊¶
者乎日月代明而晝夜分刻漏者準之無¶
杪忽之失焉春秋代謝而寒暑節律吕者¶
&KR0049;之無黍累之差焉其爲信也大矣斯豈¶
不約者乎堯讓天下而許由遁周有天下¶
而伯夷餓其爲白也大矣斯亦不辱者乎¶
桀不道龍逢諌而死紂不道比干諌而死¶
<pb:KR4c0069_SBCK_030-21a>¶
其為直也大矣斯豈不屈已者乎由是而¶
觀有國者立身者惑之乆矣衆君子試為¶
辨之¶
　　第三道¶
問大凡人之感於事則必動於情發於歎¶
興於詠而後形於歌詩焉故聞蓼蕭之詠¶
則知徳澤被物也聞北風之刺則知威虐¶
及人也聞廣袖高髻之謠則知風俗之奢¶
蕩也古之君人者採之以補察其政經緯¶
<pb:KR4c0069_SBCK_030-21b>¶
其人焉夫然則人情通而王澤流矣今有¶
司欲請於上遣觀風之使復採詩之官俾¶
無遠邇無美刺日採於下嵗聞于上以副¶
我一人憂萬人之㫖識者以為何如¶
　　第四道¶
問百官職田蓋古之稍食也國朝之制懸¶
在有司兵興已還吏鮮克舉今稽其地籍¶
則田亦具存計以户租則數多散失至使¶
内外官中有品秩等&KR0560;署同而厚薄相懸¶
<pb:KR4c0069_SBCK_030-22a>¶
不啻乎十倍斯者積弊之甚也得不思革¶
之乎請陳所宜以救其失¶
　　第五道¶
問穀帛者生於下也泉貨者操於上也必¶
由均節以致厚生今田疇不加闢而菽粟¶
之價日賤桑麻不加植而布帛之估日輕¶
懋力者輕用而愈貧射利者賤收而愈富¶
至使農人益困㳺手益繁矣然豈穀帛歛¶
散之節失其宜乎將泉貨輕重之權不得¶
<pb:KR4c0069_SBCK_030-22b>¶
其要乎今天子方䇿天下賢良政術之士¶
親訪利病以活元元吾子若待問於王庭¶
其將何辭以對¶
　奉勑試制書詔批答詩等五首　元和¶
　二年十一月四日自集賢院召赴銀臺¶
　侯進旨五日召入翰林奉勑試制詔等¶
　五首翰林院使梁守謙奉宣宜授翰林¶
　學士數月除左拾遺¶
　　奉勑試邊鎮節度使加僕射制¶
<pb:KR4c0069_SBCK_030-23a>¶
　　　將仕郎守京兆府盩厔縣尉集賢¶
　　　殿校理臣白居易進¶
門下鎮寜三邊左右百揆兼兹重任必授¶
全材某鎮節度使某乙天與忠貞日彰名¶
節徳温以肅氣直而和明畧足以佐時英¶
姿足以遏冦累經事任厯著勲庸中權之¶
令風行外鎮之威山立戎夷懾服漢兵無¶
西擊之勞疆塲底寜胡馬絶南牧之患禁¶
暴而三軍輯睦除害而百姓阜安千里長¶
<pb:KR4c0069_SBCK_030-23b>¶
城一方内地實嘉乃績爰簡朕心夫竭力¶
輸誠為臣之大節念功懋賞有國之恒規¶
顧兹忠勤宜進爵秩爾有統戎之畧已授¶
旌旄爾有宣賛之猷特加端揆往踐厥職¶
其惟有終可尚書左僕射餘如故主者施¶
行¶
　　與金陵立功將士等勑書¶
勑浙西立功將士等朕自臨寰宇已再逾¶
年以忠恕牧萬人以恩信馭百辟動必思¶
<pb:KR4c0069_SBCK_030-24a>¶
於䘏隠靜無忘於泣辜庶乎馴致小康寖¶
興大道也李錡因縁屬籍踐厯官常苞藏¶
禍心素懷梟鏡之性彰露凶徳忽發豺狼¶
之聲朕念以宗枝務於容貸諭以迷復卒¶
無悛心而乃保界重江竊弄凶器抵捍朝¶
命驅脅師人背徳欺天亂常干紀蜂蠆之¶
毒流于郡縣犬彘之行肆于閨門惡稔禍¶
盈親離衆叛人神共棄天地不容卿等忠¶
憤闇彰義勇潛發變疾風雨謀先鬼神中¶
<pb:KR4c0069_SBCK_030-24b>¶
推赤心前蹈白刃率其膂力死命于軍前¶
擒其兇魁生致于闕下廓千里之沴氣濟¶
一方之生人誠感君親義激臣子臨危見¶
不奪之節因事立非常之功予嘉乃誠一¶
念三歎至於圖勞懋賞詢事䇿勲各有等¶
差續當處分故先宣慰宜並悉之冬寒卿¶
等各得平安好遣書指不多及¶
　　與崇文詔¶
勑崇文卿忠㢘立身簡直成性董戎長武¶
<pb:KR4c0069_SBCK_030-25a>¶
邊&KR0049;乂安授律西川兇徒蕩滅是以寵崇¶
外閫秩進上公而能省事安人多方撫俗¶
諭朕念功之㫖勉其師徒宣朕䘏隠之心¶
慰彼黎庶威立無暴功成不居累陳表章¶
懇請朝覲雖殿&KR0022;之寄重誠欲藉才而望¶
闕之戀深固難奪志且嘉且歎彌感于懷¶
屬時&KR0049;嚴凝山川脩阻永言跋涉當甚勤¶
勞佇卿來思副朕誠望想宜知悉冬寒卿¶
比平安好遣書指不多及¶
<pb:KR4c0069_SBCK_030-25b>¶
　　批河中進嘉禾圖表¶
上天降休下土効祉將表豐年之兆故生¶
同穎之祥頋慙寡徳受此嘉瑞披圖省表¶
閲視久之卿發誠自中歸美于上亦宜勉¶
勤匡賛馴致邕熙庶洽升平之風以叶和¶
同之慶所賀知¶
　　大社觀獻捷詩¶
淮海妖氛滅乾坤嘉氣通班師郊社内操¶
袂凱歌中廟筭無遺䇿天兵不戰功小臣¶
<pb:KR4c0069_SBCK_030-26a>¶
同鳥獸率舞向皇風¶
白氏文集卷第三十¶
