# -*- mode: mandoku-view; -*-
#+TITLE: 白氏文集
#+DATE: 2015-09-11 08:22:17.833894
#+PROPERTY: ID KR4c0069
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 58
#+PROPERTY: FILE SB04n0441-058白氏長慶集-卷第五十八.
<pb:KR4c0069_SBCK_058-1a>¶
白氏文集巻第五十八¶
　律詩　五言　七言　凡一百首¶
　　洛陽春¶
洛陽陌上春長在昔别今來二十年唯覔¶
少年心不得其餘萬事盡依然¶
　　恨去年¶
老去猶躭酒春來不著家去年來校晚不¶
見洛陽花¶
　　早出晚歸¶
<pb:KR4c0069_SBCK_058-1b>¶
早起或因𢹂酒出晚歸多是看花迴若抛¶
風景長閑坐自問東京作底來¶
　　魏王堤¶
花寒懶發鳥慵啼信馬閑行到日西何處¶
未春先有思栁條無力魏王堤¶
　　嘗黄醅新酎憶㣲之¶
世間好物黄醅酒天下閑人白侍郎愛向¶
卯時謀洽樂亦曽酉日放麄狂醉來枕麴¶
貧如富身後堆金有若亡元九計程殊未¶
<pb:KR4c0069_SBCK_058-2a>¶
到甕頭一盞共誰嘗¶
　　勸行樂¶
少年信美何曽久春日雖遲不再中歡笑¶
勝愁歌勝哭請君莫道等頭空¶
　　老慵¶
豈是交親向我踈老慵自愛閉門居近來¶
漸喜知聞斷免惱𥞇康索報書¶
　　酬别㣲之　臨都驛醉後作¶
灃頭峽口錢唐岸三别都經二十年且喜¶
<pb:KR4c0069_SBCK_058-2b>¶
䈥骸俱徤在勿嫌鬚鬢各皤然君歸北闕¶
朝天帝我住東京作地仙博望自來非棄¶
置承明重入莫拘牽醉収盃杓停燈語寒¶
展衾裯對枕眠猶被分司官繫絆送君不¶
得過甘泉¶
　　予與㣲之老而無子發於言歎着在¶
　　詩篇今年冬各有一子戲作二什一¶
　　以相賀一以自嘲¶
常憂到老都無子何况新生又是兒隂徳¶
<pb:KR4c0069_SBCK_058-3a>¶
自然宜有慶皇天可得道無知一園水竹¶
今為主百巻文章更付誰莫慮鵷雛無浴¶
處即應重入鳳凰池¶
　　自嘲¶
五十八翁方有後静思堪喜亦堪嗟一珠¶
甚少還慙蚌八子雖多不羡鴉秋月晚生¶
丹桂實春風新長紫蘭芽持盃祝願無他¶
語慎勿頑愚似汝爺¶
　　自問¶
<pb:KR4c0069_SBCK_058-3b>¶
年來私自問何故不歸京佩玉腰無力看¶
花眼不明老慵難發遣春病易滋生賴有¶
彈琴女時時聽一聲¶
　　晚桃花¶
一樹紅桃亞拂池竹遮松䕃晚開時非因¶
斜日無由見不是閑人豈得知寒地生材¶
遺挍易貧家養女嫁常遲春深欲落誰憐¶
惜白侍郎來折一枝¶
　　夜調琴憶崔少卿¶
<pb:KR4c0069_SBCK_058-4a>¶
今夜調琴忽有情欲彈惆悵憶崔卿何人¶
解愛中徽上秋思頭邉八九聲¶
　　阿崔¶
謝病卧東都羸然一老夫孤單同伯道遲¶
暮過商瞿豈料鬢成雪方看掌㺯珠已衰¶
寧望有雖晚亦勝無蘭入前春夢桑懸昨¶
日弧里閭多慶賀親戚共歡娛膩剃新胎¶
髪香繃小繡襦玉芽開手爪蘇顆㸃肌膚¶
弓冶將傳汝琴書勿墜吾未能知夀夭何¶
<pb:KR4c0069_SBCK_058-4b>¶
暇慮賢愚乳氣初離殻啼聲漸變雛何時¶
能反哺供養白頭烏¶
　　贈鄰里往還¶
問予何故獨安然免被飢寒婚嫁牽骨肉¶
都來無十口糧儲依約有三年但能斗藪¶
人間事便是逍遥地上仙唯恐往還相厭¶
賤南家飲酒北家眠¶
　　王子晉廟¶
子晉廟前山月明人聞往往夜吹笙鸞吟¶
<pb:KR4c0069_SBCK_058-5a>¶
鳳唱聽無拍多似霓裳散序聲¶
　　晩起¶
起晩憐春暖歸遲愛月明放慵長飽睡聞¶
健且閑行北闕停朝簿西方入社名唯吟¶
一句偈無念是無生¶
　　酬皇甫賔客¶
𤣥晏家風黄綺身深居髙卧養精神性慵¶
無病常稱病心足雖貧不道貧竹院君閑¶
銷永日花亭我醉送殘春自嫌詩酒猶多¶
<pb:KR4c0069_SBCK_058-5b>¶
興若比先生是俗人¶
　　池上贈韋山人¶
新竹夾平流新荷拂小舟衆皆嫌好拙誰¶
肯伴閑遊客爲忙多去僧因飯暫留獨憐¶
韋處士盡日共悠悠¶
　　無夢¶
老眼花前暗春衣雨後寒舊詩多忘却新¶
酒且嘗看拙定於身穏慵應趂伴難漸銷¶
名利想無夢到長安¶
<pb:KR4c0069_SBCK_058-6a>¶
　　對小潭寄逺上人¶
小潭澄見底閑客坐開襟借問不流水何¶
如無念心彼惟清且淺此乃寂而深是義¶
誰能答明朝問道林¶
　　閑吟二首¶
留司老賔客春盡興如何官寺行香少僧¶
房寄宿多閑傾一盞酒醉聽兩聲歌憶得¶
陶潛語羲皇無以過¶
　　又一首¶
<pb:KR4c0069_SBCK_058-6b>¶
閑遊來早晩已得一周年嵩洛供雲水朝¶
庭乞俸錢長謌時獨酌飽食後安眠聞道¶
山榴發明朝向玉泉¶
　　獨遊玉泉寺　三月三十日¶
雲樹玉泉寺肩舁半日程更無人作伴秪¶
共酒同行新葉千萬影殘鸎三兩聲閑遊¶
竟未足春盡有餘情¶
　　晩出尋人不遇¶
籃轝不乘乘晚涼相尋不遇亦無妨輕衣¶
<pb:KR4c0069_SBCK_058-7a>¶
穏馬槐隂下自要閑行一兩坊¶
　　苦熱¶
頭痛汗盈巾連宵復達晨不堪逢苦熱猶¶
賴是閑人朝客應煩倦農夫更苦辛始慙¶
當此日得作自由身¶
　　銷暑¶
何以銷煩暑端居一院中眼前無長物䆫¶
下有清風熱散由心静涼生為室空此時¶
身自得難更與人同¶
<pb:KR4c0069_SBCK_058-7b>¶
　　行香歸¶
出作行香客歸如坐夏僧牀前雙草屨簷¶
下一紗燈珮委腰無力冠欹髪不勝鸞臺¶
龍尾道合盡少年登¶
　　同王十七庶子李六員外鄭二侍御¶
　　同年四人遊龍門有感而作¶
一曲悲歌酒一樽同年零落㡬人存世如¶
閱水應堪嘆名似浮雲豈足論各從禄仕¶
休明代共感平生知己恩今日與君重上¶
<pb:KR4c0069_SBCK_058-8a>¶
處龍門不是舊龍門¶
　　池上小宴問程秀才¶
洛下林園好自知江南境物暗相隨淨淘¶
紅粒炊香飯薄切紫鱗烹水葵雨滴蓬聲¶
青雀舫浪揺花影白蓮池停盃一問蘇州¶
客何似吳松江上時¶
　　橋亭卯飲¶
卯時偶飲齋時卧林下髙橋橋上亭松影¶
過䆫眠始覺竹風吹面醉初醒就荷葉上¶
<pb:KR4c0069_SBCK_058-8b>¶
苞魚鮓當石渠中浸酒缾生計悠悠身兀¶
兀甘從妻喚作劉伶¶
　　舟中夜坐¶
潭邉霽後多清景橋下涼來足好風秋鶴¶
一雙船一隻夜深相伴月明中¶
　　戲和㣲之答竇七行軍之作　依本¶
　　韻¶
旌龯從櫜鞬賔僚禮數全䕫龍來要地鵷¶
鷺下遼天赭汗騎驕馬青蛾舞醉仙合成¶
<pb:KR4c0069_SBCK_058-9a>¶
江上作散到洛中傳陋巷能無酒貧池亦¶
有船春裝秋未寄謾道有閑錢¶
　　閑忙¶
奔走朝行内棲遲林墅間多因病後退少¶
及健時還班白霜侵鬢蒼黄日下山閑忙¶
俱過日忙校不如閑¶
　　西風¶
西風來㡬日一葉已先飛新霽乘輕屐初¶
涼換熟衣淺渠銷慢水踈竹漏斜暉薄暮¶
<pb:KR4c0069_SBCK_058-9b>¶
青苔巷家僮引鶴歸¶
　　題西亭¶
多見朱門富貴人林園未畢即無身我今¶
幸作西亭主已見池塘五度春¶
　　觀游魚¶
遶池閑步看魚遊正值兒童㺯釣舟一種¶
愛魚心各異我來施食爾垂鉤¶
　　看採蓮¶
小桃閑上小蓮船半採紅蓮半白蓮不似¶
<pb:KR4c0069_SBCK_058-10a>¶
江南惡風浪芙蓉池在卧牀前¶
　　看採菱¶
菱池如鏡淨無波白㸃花稀青角多時唱¶
一聲新水調傍人道是採菱歌¶
　　夭老¶
早世身如風裏燭暮年髪似鏡中絲誰人¶
斷得人間事少夭堪傷老又悲¶
　　秋池¶
洗浪清風透水霜水邉閑坐一繩牀眼塵¶
<pb:KR4c0069_SBCK_058-10b>¶
心垢見皆盡不是秋池是道塲¶
　　登天宫閣¶
午時乘興出薄暮未能還髙上&KR0196;中閣平¶
看雪後山委形群動裏任性一生間洛下¶
多閑客其中我最閑¶
　　新雪二首¶
不思北省煙霄地不憶南宫風月天唯憶¶
静恭楊閣老小園新雪煖爐前¶
不思朱雀街東鼔不憶青龍寺後鍾唯憶¶
<pb:KR4c0069_SBCK_058-11a>¶
夜深新雪後新昌臺上七株松¶
　　日髙卧¶
怕寒放懶日髙卧臨老誰言牽率身夾幕¶
繞房深似洞重裀襯枕暖於春小青衣動¶
桃根起嫩緑醅浮竹葉新未裹頭前傾一¶
盞何如衝雪趂朝人¶
　　和㣲之任校書郎日過三鄉¶
三鄉過日君年㡬今日君年五十餘不獨¶
年催身亦變校書郎變作尚書¶
<pb:KR4c0069_SBCK_058-11b>¶
　　和㣲之十七與君别及曨月花枝之¶
　　詠¶
别時十七今頭白惱亂君心三十年垂老¶
休吟花月句恐君更結後身縁¶
　　和㣲之歎槿花¶
朝榮殊可惜暮落實堪嗟若向花中比猶¶
應勝眼花¶
　　思往喜今¶
憶除司馬向江州及此凡經十五秋雖在¶
<pb:KR4c0069_SBCK_058-12a>¶
簪裾從俗累半尋山水是閑遊謫居終帯¶
鄉闗思領郡猶分邦國憂爭似如今作賔¶
客都無一念到心頭¶
　　題平泉薛家雪堆莊¶
恠石千年應自結靈泉一帯是誰開蹙為¶
宛轉青蛇項噴作玲瓏白雪堆赤日旱天¶
長看雨𤣥隂臘月亦聞雷所嗟地去都門¶
逺不得肩舁毎日來¶
　　和㣲之道保生三日¶
<pb:KR4c0069_SBCK_058-12b>¶
相看鬢似絲始作㺯璋詩且有承家望誰¶
論得力時莫興三日嘆猶勝七年遲我未¶
能忘喜君應不合悲嘉名稱道保乞姓號¶
崔兒但恐持相並蒹葭瓊樹枝¶
　　哭皇甫七郎中¶
志業過𤣥晏詞華似襧衡多才非福禄薄¶
命是聰明不得人間夀還留身後名涉江¶
文一首便可敵公卿¶
　　晩起¶
<pb:KR4c0069_SBCK_058-13a>¶
爛熳朝眠後頻伸晩起時煖爐生火早寒¶
鏡裹頭遲融雪煎香茗調酥煑乳糜慵饞¶
還自哂快活亦誰知酒性温無毒琴聲淡¶
不悲榮公三樂外仍㺯小男兒¶
　　疑夢二首¶
莫驚寵辱虚憂喜莫計恩讎浪苦辛黄帝¶
孔丘無處問安知不是夢中身¶
鹿疑鄭相終難辨蝶化莊生詎可知假使¶
如今不是夢能長於夢㡬多時¶
<pb:KR4c0069_SBCK_058-13b>¶
　　夜宴惜别¶
笙歌旖旎曲終頭轉作離聲滿座愁筝怨¶
朱絃從此斷燭啼紅淚為誰流夜長似歳¶
歡宜盡醉未如泥飲莫休何况雞鳴即須¶
别門前風雨泠脩脩¶
　　歸來二周歳¶
歸來二周歳二歳似須㬰池藕重生葉林¶
鵶再引雛時豐實倉廩春暖蓇庖厨更作¶
三年計三年身健無¶
<pb:KR4c0069_SBCK_058-14a>¶
　　吾土¶
身心安處為吾土豈限長安與洛陽水竹¶
花前謀活計琴詩酒裏到家鄉榮先生老¶
何妨樂楚接輿歌未必狂不用將金買㽵¶
宅城東無主是春光¶
　　題岐王舊山池石壁¶
樹深藤老竹迴環石壁重重錦翠班俗客¶
看來猶解愛忙人到此亦須閑况當霽景¶
涼風後如在千巖萬壑間黄綺更歸何處¶
<pb:KR4c0069_SBCK_058-14b>¶
去洛陽城内有商山¶
　　病眼花¶
頭風目&KR0365;乘衰老秪有増加豈有瘳花發¶
眼中猶足恠栁生肘上亦須休大窠羅綺¶
看纔辨小字文書見便愁必若不能分黒¶
白却應無悔復無尤¶
　　早飲醉中除河南尹勑到¶
雪擁衡門水滿池温爐卯後煖寒時緑醅¶
新酎嘗初醉黄紙除書到不知厚俸自來¶
<pb:KR4c0069_SBCK_058-15a>¶
誠忝濫老身欲起尚遲疑應須了却口中¶
計女嫁男㛰三逕資¶
　　除夜¶
病眼少眠非守歳老心多感又臨春火銷¶
燈盡天明後便是平頭六十人¶
　　府西池¶
栁無氣力枝先動池有波文氷盡開今日¶
不知誰計㑹春風春水一時來¶
　　天津橋¶
<pb:KR4c0069_SBCK_058-15b>¶
津橋東北斗亭西到此令人詩思迷眉月¶
晚生神女浦臉波春傍窈娘堤栁絲嫋嫋¶
風繰出草縷茸茸雨剪齊報道前驅少呼¶
喝恐驚黄鳥不成啼¶
　　不准擬二首¶
籃轝騰騰一老夫褐裘烏帽白髭鬚早衰¶
饒病多蔬食筋力消磨合有無不准擬身¶
年六十上山仍未要人扶¶
憶昔謫居炎瘴地巴猿引哭虎隨行多於¶
<pb:KR4c0069_SBCK_058-16a>¶
賈誼長沙苦小校潘安白髪生不准擬身¶
年六十遊春猶自有心情¶
　　府中夜賞¶
櫻桃㕔院春偏好石井欄堂夜更幽白粉¶
墻頭花半出緋紗燭下水平流閑留賔客¶
嘗新酒醉領笙歌上小舟舞袖飄颻棹容¶
與忽疑身是夢中遊¶
　　府西池北新葺水齋即事招賔偶題¶
　　十六韻¶
<pb:KR4c0069_SBCK_058-16b>¶
繚繞府西面潺湲池北頭鑿開明月峽决¶
破白蘋洲清淺漪瀾急寅縁浦嶼幽直衝¶
行徑斷平入卧齋流石疊青稜玉波翻白¶
片鷗噴時千㸃雨澄處一泓油絶境應難¶
别同心豈易求少逢人愛翫多是我淹留¶
夾岸鋪長簟當軒泊小舟枕前看鶴浴床¶
下見魚游洞戸斜開扇疎簾半上鉤紫浮¶
萍泛泛碧亞竹脩脩讀罷書仍展碁終局¶
未収午茶能散睡卯酒善銷愁簷雨晚初¶
<pb:KR4c0069_SBCK_058-17a>¶
霽牎風涼欲休誰能伴老尹時復一閑遊¶
　　哭崔兒¶
掌珠一顆兒三歳鬢雪千莖父六旬豈料¶
汝先為異物常憂吾不見成人悲腸自斷¶
非因劔啼眼加昬不是塵懐抱又空天黙¶
黙依前重作鄧攸身¶
　　初䘮崔兒報㣲之晦叔¶
書報㣲之晦叔知欲題崔字淚先垂世間¶
此恨偏敦我天下何人不哭兒蟬老悲鳴¶
<pb:KR4c0069_SBCK_058-17b>¶
抛蜕後龍眠驚覺失珠時文章十帙官三¶
品身後傳誰庇廕誰¶
　　府齋感懐酬夢得¶
府伶呼喚爭先到家醖提𢹂動輙隨合是¶
人生開眼日自當年老歛眉時丹砂鍊作¶
三銖土𤣥髪看成一把絲勞寄新詩逺安¶
慰不聞枯樹更生枝¶
　　齋居¶
香火多相對葷腥久不嘗黄耆數匙粥赤¶
<pb:KR4c0069_SBCK_058-18a>¶
箭一甌湯厚俸將何用閑居不可忘明年¶
官滿後擬買雪堆㽵¶
　　與諸道者同遊二室至九龍潭作¶
喜逢二室遊仙子猒作三川守土臣舉手¶
摩挲潭上石開襟斗藪府中塵他日終為¶
獨往客今朝未是自由身若言尹是嵩山¶
主三十六峯應笑人¶
　　履道池上作¶
家池動作經旬别松竹禽魚好在無樹暗¶
<pb:KR4c0069_SBCK_058-18b>¶
小巢藏巧婦渠荒新葉長慈姑不因車馬¶
時時到豈覺林園日日蕪猶喜春深公事¶
少毎來花下得踟蹰¶
　　六十拜河南尹¶
六十河南尹前途足可知老應無處避病¶
不與人期幸遇芳菲日猶當强健時萬金¶
何假藉一盞莫推辭流水光隂急浮雲富¶
貴遲人間若無酒盡合鬢成絲¶
　　重修府西水亭院¶
<pb:KR4c0069_SBCK_058-19a>¶
因下疏為沼隨髙築作臺龍門分水入金¶
谷取花栽遶岸行初匝慿軒立未迴園西¶
有池位留與後人開¶
　　與諸公同出城觀稼¶
老尹醉醺醺來隨年少羣不憂頭似雪但¶
喜稼如雲歳望千箱積秋憐五榖分何人¶
知帝力堯舜正為君¶
　　水堂醉卧問杜三十一¶
聞君洛下住多年何處春流最可憐為問¶
<pb:KR4c0069_SBCK_058-19b>¶
魏王堤岸下何如同徳寺門前無妨水色¶
堪閑翫不礙泉聲伴醉眠那似此堂簾幕¶
底連明連夜碧潺湲¶
　　歳暮言懐¶
職與才相背心將口自言磨鉛教切玉驅¶
鶴遣乘軒只合居巖窟何因入府門年終¶
若無替轉恐負君恩¶
　　座中戲呈諸少年¶
衰容禁得無多酒秋鬢新添㡬許霜縱有¶
<pb:KR4c0069_SBCK_058-20a>¶
魏王堤岸下何如同徳寺門前無妨水色¶
堪閑翫不礙泉聲伴醉眠那似此堂簾幕¶
底連明連夜碧潺湲¶
　　歳暮言懐¶
職與才相背心將口自言磨鉛教切玉驅¶
鶴遣乘軒只合居巖窟何因入府門年終¶
若無替轉恐負君恩¶
　　座中戲呈諸少年¶
衰容禁得無多酒秋鬢新添㡬許霜縱有¶
<pb:KR4c0069_SBCK_058-20b>¶
風情應淡薄假如老健莫誇張興來吟詠¶
從成癖飲後酣歌少放狂不為倚官兼挾¶
勢因何入得少年塲¶
　　雪後早過天津橋偶呈諸客¶
官橋晴雪曉峩峩老尹行吟獨一過紫綬¶
相輝應不惡白鬚同色復如何悠揚短景¶
凋年急牢落衰情感事多猶頼洛中饒醉¶
客時時䛏我喚笙歌¶
　　新製綾襖成感而有詠¶
<pb:KR4c0069_SBCK_058-21a>¶
水波文襖造新成綾軟緜匀温復輕晨興¶
好擁向陽坐晚出宜披蹋雪行鶴氅毳踈¶
無實事木緜花冷得虗名宴安往往歡侵¶
夜卧穏昏昏睡到明百姓多寒無可救一¶
身獨暖亦何情心中為念農桑苦耳裏如¶
聞飢凍聲爭得大裘長萬丈與君都盖洛¶
陽城¶
　　早春雪後贈洛陽李長官長水鄭明¶
　　府二同年¶
<pb:KR4c0069_SBCK_058-21b>¶
獻歳晴和風景新銅駞街郭暖無塵府庭¶
共賀三川雪縣道分行百里春朱紱洛陽¶
官位屈青袍長水俸錢貧有何功徳紆金¶
紫若比同年是幸人¶
　　醉吟¶
醉來忘渇復忘飢冠帯形骸杳若遺耳底¶
齋鍾初過後心頭卯酒未消時臨風朗詠¶
從人聽看雪閑行任馬遲應被衆疑公事¶
慢從前府尹不吟詩¶
<pb:KR4c0069_SBCK_058-22a>¶
　　府酒五絶¶
　　變法¶
自慙到府來周歳惠愛威稜一事無唯是¶
改張官酒法漸從濁水作醍醐¶
　　招客¶
日午微風旦暮寒春風冷峭雪乾殘碧氊¶
帳下紅爐畔試為來嘗一盞看¶
　　辨味¶
甘露太甜非正味醴泉雖潔不芳馨盃中¶
<pb:KR4c0069_SBCK_058-22b>¶
此物何人别柔㫖之中有典刑¶
　　自勸¶
憶昔羇貧應舉年脱衣典酒曲江邉十千¶
一斗猶賒飲何况官供不著錢¶
　　諭妓¶
燭淚夜粘桃葉袖酒痕春汚石榴裙莫辭¶
辛苦供歡宴老後思量悔煞君¶
　　晚歸早出¶
筋力年年減風光日日新退衙歸逼夜拜¶
<pb:KR4c0069_SBCK_058-23a>¶
表出侵晨何處臺無月誰家池不春莫言¶
無勝地自是少閑人坐猒推囚案行嫌引¶
馬塵㡬時辭府印却作自由身¶
　　南龍興寺殘雪¶
南龍興寺春晴後緩步徐吟遶四廊老趂¶
風花應不稱閑尋松雪正相當吏人引從¶
多乘轝賔客逢迎少下堂不擬人間更求¶
事些些疎懶亦何妨¶
　　天宫閣早春¶
<pb:KR4c0069_SBCK_058-23b>¶
天宫髙閣上何頻毎上令人耳目新前日¶
晚登縁看雪今朝晴望為迎春林鸎何處¶
吟筝柱墻栁誰家曬麴塵可惜三川虚作¶
主風光不屬白頭人¶
　　履道居三首¶
莫嫌地窄林亭小莫猒貧家活計㣲大有¶
髙門鏁寛宅主人到老不曾歸¶
東里素帷猶未徹南鄰丹旐又新懸衡門¶
蝸舍自慙愧収得身來已五年¶
<pb:KR4c0069_SBCK_058-24a>¶
世事平分衆所知何嘗苦樂不相隨餘杭¶
躭酒狂歌客只有樂時無苦時¶
　　和夢得冬日晨興¶
漏傳初五㸃雞報第三聲帳下從容起䆫¶
間曨聦明照書燈未滅煖酒火重生理曲¶
絃歌動先聞唱渭城¶
　　雪夜對酒招客¶
帳小青氊暖盃香縁蟻新醉憐今夜雪歡¶
憶去年人暗落燈花燼閑生草座塵慇懃¶
<pb:KR4c0069_SBCK_058-24b>¶
報絃管明日有嘉賔¶
　　贈晦叔憶夢得¶
自别崔公四五秋因何臨老轉風流歸來¶
不説秦中事歇定唯謀洛下遊酒面浮花¶
應是喜歌眉歛黛不闗愁得君更有無猒¶
意猶恨樽前欠老劉¶
　　醉後重贈晦叔¶
老伴知君少歡情向我偏無論䟽與數相¶
見輙欣然各以詩成癖俱因酒得仙笑迴¶
<pb:KR4c0069_SBCK_058-25a>¶
青眼語醉並白頭眠豈是今投分多疑宿¶
結縁人間更何事𢹂手送衰年¶
　　睡覺¶
星河耿耿漏緜緜月暗燈㣲欲曙天轉枕¶
頻伸書帳下披裘箕踞火爐前老眠早覺¶
常殘夜病力先衰不待年五欲已銷諸念¶
息世間無境可勾牽¶
白氏文集巻第五十八¶
<pb:KR4c0069_SBCK_058-25b>¶
