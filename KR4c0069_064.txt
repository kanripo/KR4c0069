# -*- mode: mandoku-view; -*-
#+TITLE: 白氏文集
#+DATE: 2015-09-11 08:22:18.127908
#+PROPERTY: ID KR4c0069
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 64
#+PROPERTY: FILE SB04n0441-064白氏長慶集-卷第六十四.
<pb:KR4c0069_SBCK_064-1a>¶
白氏文集卷第六十四¶
　律詩　凡一百首¶
　　六年冬暮贈崔常侍晦叔　時爲河¶
　　南尹¶
鬢毛霜一色光景水爭流易過唯冬日難¶
銷是老愁香開緑蟻酒煖擁褐綾裘巳共¶
崔君約樽前倒即休¶
　　戲招諸客¶
黃醅緑醑迎冬熟絳帳紅爐逐夜開誰道¶
<pb:KR4c0069_SBCK_064-1b>¶
洛中多逸客不將書喚不曾來¶
　　十二月二十三日作兼呈晦叔¶
案頭曆日雖未盡向後唯殘六七行牀下¶
酒瓶雖不滿猶應醉得兩三塲病身不許¶
依年老拙宦虚敎逐日忙聞健偷閑且勤¶
飲一盃之外莫思量¶
　　七年元日對酒五首¶
慶弔經過懶逢迎拜跪遲不因時節日豈¶
覺此時衰¶
<pb:KR4c0069_SBCK_064-2a>¶
　　又一首¶
衆老憂添歳余衰喜入春年開第七袟屈¶
指幾多人¶
　　又一首¶
三盃藍尾酒一楪膠牙餳除却崔常侍無¶
人共我爭¶
　　又一首¶
今朝吳與洛相憶一欣然夢得君知否俱¶
過本命年¶
<pb:KR4c0069_SBCK_064-2b>¶
　　又一首¶
同歲崔何在同年杜又無應無藏避處只¶
有且歡娱¶
　　七年春題府廳¶
潦倒守三川因循渉四年推誠廢鉤距示¶
耻用蒲鞭以此稱公事將何銷俸錢雖非¶
好官職歳乆亦妨賢¶
　　早春醉吟寄太原令狐相公蘇州劉¶
　　郎中¶
<pb:KR4c0069_SBCK_064-3a>¶
雪夜閑遊多秉燭花時蹔出亦提壷別來¶
少遇新詩敵老去難逢舊飮徒大振威名¶
降北虜勤行惠化活東吳不知歌酒騰騰¶
興得似河南醉尹無¶
　　洛下送牛相公出鎭淮南¶
北闕至東亰風光十六程坐移丞相閤春¶
入廣陵城紅斾擁雙節白鬚無一莖萬人¶
開路看百吏立班迎閫外君彌重樽前我¶
亦榮何須身自得將相是門生¶
<pb:KR4c0069_SBCK_064-3b>¶
　　箏¶
雲髻飄蕭緑花顔旖旎紅雙眸剪秋水十¶
指剥春葱楚艷爲門閥秦聲是女工甲鳴¶
銀玓瓅柱觸玉玲瓏猨苦啼嫌月鶯嬌語¶
詆風移愁來手底送恨入絃中趙瑟清相¶
似胡琴閙不同慢彈迴斷鴈急奏轉飛蓬¶
霜珮鏘還委氷泉咽復通珠聮千拍碎刀¶
截一聲終倚麗精神定矜能意態融歇時¶
情不斷休去思無窮燈下青春夜樽前白¶
<pb:KR4c0069_SBCK_064-4a>¶
首翁且聽應得在老耳未多聾¶
　　洛中春遊呈諸親友¶
莫歎年將暮湏憐歲又新府中三遇臘洛¶
下五逢春春樹花珠顆春塘水麴塵春娃¶
無氣力春馬有精神並轡鞭徐動連盤酒¶
慢廵經過舊鄰里追逐好交親笑語銷閑¶
日酣歌送老身一生歡樂事亦不少於人¶
　　酬舒三貟外見贈長句¶
自請假來多少日五旬光景似湏㬰巳判¶
<pb:KR4c0069_SBCK_064-4b>¶
到老爲狂客不分當春作病夫楊柳花飄¶
新白雪櫻桃子綴小紅珠頭風不敢多多¶
飮能酌三分相勸無¶
　　將歸一絶¶
欲去公門返野扉預思泉竹巳依依更憐¶
家醖迎春熟一瓮醍醐待我歸¶
　　罷府歸舊居　自此後重授賔客歸¶
　　履道宅作¶
陋巷乗籃入朱門挂印迴腰間抛組綬纓¶
<pb:KR4c0069_SBCK_064-5a>¶
上拂塵埃屈曲閑池沼無非手自開青蒼¶
好竹樹亦是眼看栽石片擡琴匣松枝閣¶
酒盃此生終老處昨日却歸來¶
　　睡覺偶吟¶
官初罷後歸來夜天欲明前睡覺時起坐¶
思量更無事身心安樂復誰知¶
　　問支琴石¶
疑因星隕空中落歎𬒳泥埋澗底沉天上¶
定應勝地上支機未必及支琴提攜拂拭¶
<pb:KR4c0069_SBCK_064-5b>¶
知㤙否雖不能言合有心¶
　　自喜¶
身慵難勉強性拙易遲廻布𬒳辰時起柴¶
門午後開忙驅能者去閑逐鈍人來自喜¶
誰能會無才勝有才¶
　　裴常侍以題薔薇架十八韻見示因¶
　　廣爲三十韻以和之¶
託質依高架攅華對小堂晚開春去後獨¶
秀院中央霽景朱明早芳時白晝長穠因¶
<pb:KR4c0069_SBCK_064-6a>¶
天與色麗共日爭光剪碧排千萼硏朱染¶
萬房烟條塗石緑粉蘂撲雌黃根動彤雲¶
湧枝揺赤羽翔九　燈炫轉七寳帳熒煌¶
淑氣熏行徑清隂接歩廊照梁迷藻梲耀¶
壁變雕牆爛若藂燃火殷於葉得霜燕脂¶
含笑臉蘇合裛衣香洽恰濡晨露玲瓏漏¶
夕陽合羅排勘襭醉暈淺深粧乍見疑迴¶
面遥看誤斷腸風朝舞飛鷰雨夜泣蕭娘¶
桃李慙無語芝蘭讓不芳山榴何細碎石¶
<pb:KR4c0069_SBCK_064-6b>¶
竹苦尋常蕙慘隈欄避蓮羞映浦藏怯敎¶
蕉葉戰妬得柳花狂豈可輕嘲詠應須痛¶
比方畫屏風自展繡傘蓋誰張翠錦挑成¶
字丹砂印著行猩猩凝血點瑟瑟蹙金匡¶
㪚亂萎紅片尖纎嫰紫芒觸僧飄毳褐留¶
妓冒羅裳寡和陽春曲多情騎省郎縁誇¶
羙顔色引出好文章東頋辭仁里西歸入¶
帝郷假如君愛殺留著莫移將¶
　　感舊詩卷¶
<pb:KR4c0069_SBCK_064-7a>¶
夜深吟罷一長吁老淚燈前濕白鬚二十¶
年前舊詩卷十人酬和九人無¶
　　酬李二十侍郎¶
笋老蘭長花漸稀衰翁相對惜芳菲殘鸎¶
著雨慵休囀落絮無風凝不飛行掇木芽¶
供野食坐牽蘿蔓挂朝衣十年分手今同¶
醉醉未如泥莫道歸¶
　　和夢得¶
綸閣沉沉無寵命蘇臺籍籍有能聲豈唯¶
<pb:KR4c0069_SBCK_064-7b>¶
不得清文力但恐空傳冗吏名郎署廻翔¶
何水部江湖留滯謝宣城所嗟非獨君如¶
此自古才難共命爭¶
　　贈草堂宗密上人¶
吾師道與佛相應念念無爲法法能口藏¶
宣傳十二部心臺照耀百千燈盡離文字¶
非中道長住虚空是小乗少有人知菩薩¶
行世間只是重高僧¶
　　喜照密閑實四上人見過¶
<pb:KR4c0069_SBCK_064-8a>¶
紫衫朝士白髯翁與俗乖踈與道通官秩¶
三迴分洛下交遊一半在僧中臭帤世界¶
終須出香火因縁乆願同齋後將何充供¶
養西軒泉石北䆫風¶
　　贈皇甫六張十五李二十三賔客¶
昨日三川新罷守今年四皓盡分司幸陪¶
㪚秩同居日好是登山臨水時家未若貧¶
常醖酒身雖衰病尚吟詩龍門泉石香山¶
月早晚同遊報一期¶
<pb:KR4c0069_SBCK_064-8b>¶
　　微之敦詩晦叔相次長逝巋然自傷¶
　　因成二絶¶
併失鵷鸞侶空留麋鹿身只應嵩洛下長¶
作獨遊人¶
　　又一首¶
長夜君先去殘年我幾何秋風滿衫淚泉¶
下故人多¶
　　池上閑詠¶
青莎臺上起書樓緑藻潭中繫釣舟日晚¶
<pb:KR4c0069_SBCK_064-9a>¶
愛行深竹裏月明多上小橋頭蹔甞新酒¶
還成醉亦出中門便當遊一部清商聊送¶
老白鬚蕭颯管絃秋¶
　　凉風歎¶
昨夜凉風又䬃然螢飄葉墜卧床前逢秋¶
莫歎須知分巳過潘安三十年¶
　　和高僕射罷節度讓尚書授少保分¶
　　司喜遂山水之作¶
蹔辭八座罷雙旌便作登山臨水行能以¶
<pb:KR4c0069_SBCK_064-9b>¶
忠貞酬重任不將富貴礙高情朱門出去¶
簪纓從綘帳歸來歌吹迎鞍轡閙裝光滿¶
馬何人信道是書生¶
　　送考功崔郎中赴闕¶
稱意新官又少年秋凉身健好朝天青雲¶
上了無多路却要徐驅穏著鞭¶
　　重修香山寺畢題二十二韻以紀之¶
闕塞龍門口祇園鷲嶺頭曾隨減劫壞今¶
遇勝縁修再瑩新金刹重裝舊石樓病僧¶
<pb:KR4c0069_SBCK_064-10a>¶
皆引起忙客亦淹留四望窮沙界孤標岀¶
贍洲地圖鋪雒邑天柱倚崧丘兩面蒼蒼¶
岸中心瑟瑟流波翻八灘雪堰護一潭油¶
臺殿朝彌麗房廊夜更幽千花高下塔一¶
葉往來舟岫合雲初吐林開霧半収静聞¶
樵子語遠聽棹郎謳官㪚殊無事身閑甚¶
自由吟來攜筆硯宿去抱衾裯霽月當軒¶
白凉風滿簟秋烟香封藥竈泉冷洗茶甌¶
南祖心應學西方社可投先宜知止足次¶
<pb:KR4c0069_SBCK_064-10b>¶
要悟浮休覺路隨方樂迷塗到老愁須除¶
愛名障莫作戀家囚便合窮年住何言竟¶
日遊可憐終老地此是我莵裘¶
　　送楊八給事赴常州¶
無嗟別青瑣且喜擁朱輪五十得三品百¶
千無一人須勤念黎庻莫苦憶交親此外¶
無過醉毗陵何限春¶
　　聞歌者唱微之詩¶
新詩絶筆聲名歇舊卷生塵篋笥深時向¶
<pb:KR4c0069_SBCK_064-11a>¶
歌中聞一句未容傾耳巳傷心¶
　　醉送李二十常侍赴鎭浙東¶
靖安客舎花枝下共脫青衫典濁醪今日¶
洛橋還醉別金盃翻汙麒麟袍喧闐夙駕¶
君脂轄酩酊離筵我藉糟好去商山紫芝¶
伴珊瑚鞭動馬頭高¶
　　醉別程秀才¶
五度龍門點額迴却縁多藝復多才貧泥¶
客路粘難出愁鎻郷心掣不開何必更遊¶
<pb:KR4c0069_SBCK_064-11b>¶
亰國去不如且入醉鄉來呉絃楚調瀟湘¶
弄爲我殷勤送一盃¶
　　自詠¶
白衣居士紫芝仙半醉行歌半坐禪今日¶
維摩兼飲酒當時綺季不請錢等閑池上¶
留賔客隨事燈前有管絃但問此身銷得¶
否分司氣味不論年¶
　　把酒思閑事二首¶
把酒思閑事春愁誰最深乞錢羈客面落¶
<pb:KR4c0069_SBCK_064-12a>¶
第舉人心月下仾眉立燈前抱膝吟憑君¶
勸一醉勝與萬黃金¶
　　又一首¶
把酒思閑事春嬌何處多試鞍新白馬弄¶
鏡小青娥掌上初敎舞花前欲按歌憑君¶
勸一醉勸了問如何¶
　　衰荷¶
白露凋花花不殘凉風吹葉葉初乾無人¶
解愛蕭條境更遶衰叢一匝看¶
<pb:KR4c0069_SBCK_064-12b>¶
　　池上送考功崔郎中兼別房竇二妓¶
文昌列宿徴還日洛浦行雲放㪚時鵷鷺¶
上天花逐水無因再會白家池¶
　　自問¶
依仁臺廢悲風晚履信池荒宿草春自問¶
老身騎馬出洛陽城裏覓何人¶
　　送陳許高僕射赴鎭¶
敦詩閱禮中軍帥重士輕財大丈夫常與¶
師徒同苦樂不敎親故隔榮枯花鈿坐遶¶
<pb:KR4c0069_SBCK_064-13a>¶
黄金印絲管行隨白玉壷商皓老狂唯愛¶
醉時時能寄酒錢無¶
　　青氊帳二十韻¶
合聚千羊毳施張百子弮骨盤邊柳健色¶
染塞藍鮮北製因戎剙南移逐虜遷汰風¶
吹不動禦雨濕彌堅有頂中央聳無隅四¶
嚮圓旁通門豁爾内密氣溫然遠別關山¶
外初安庭戸前影孤明月夜價重苦寒年¶
軟煖圍氊毯鎗摐束管絃最宜霜後地偏¶
<pb:KR4c0069_SBCK_064-13b>¶
稱雪中天側置低歌座平鋪小舞筵閑多¶
掲簾入醉便擁袍眠䥫檠移燈背銀囊帶¶
火懸深藏暁蘭熖暗貯宿香烟獸炭休親¶
近狐裘可棄捐硯溫融凍墨瓶煖變春泉¶
蕙帳徒招隱茅菴浪坐禪貧僧應歎羨寒¶
士定留連賔客於中接兒孫向後傳王家¶
誇舊物未及此青氈¶
　　答夢得秋日書懷見寄¶
幸免非常病甘當本分衰眼昏燈最覺腰¶
<pb:KR4c0069_SBCK_064-14a>¶
瘦帶先知樹葉霜紅日髭鬚雪白時悲愁¶
縁欲老老過却無悲¶
　　同諸客題于家公主舊宅¶
平陽舊宅少人遊應是遊人到即愁春榖¶
鳥啼桃李院絡絲蟲怨鳳凰樓臺傾滑石¶
猶殘砌簾斷眞珠不滿鉤聞道至今蕭史¶
在髭鬚雪白向明州¶
　　答夢得八月十五日夜翫月見寄¶
南國碧雲客東亰白首翁松江初有月伊¶
<pb:KR4c0069_SBCK_064-14b>¶
水正無風遠思兩郷斷清光千里同不知¶
娃館上何似石樓中¶
　　初冬早起寄夢得¶
超戴烏紗帽行披白布裘爐溫先煖酒手¶
冷未梳頭早景烟霜白初寒鳥雀愁詩成¶
遣誰和還是寄蘇州¶
　　秋夜聽高調凉州¶
樓上金風聲漸緊月中銀字韻初調促張¶
絃柱吹高管一曲凉州入泬寥¶
<pb:KR4c0069_SBCK_064-15a>¶
　　香山寺二絶¶
空門寂静老夫閑伴鳥隨雲往復還家醖¶
滿瓶書滿架半移生計入香山¶
愛風巖上攀松蓋戀月潭邊坐石稜且共¶
雲泉結縁境他生當作此山僧¶
　　送舒著作重授省郎赴闕¶
三歲相依在雒都遊花宴月飽歡娱惜別¶
笙歌多怨咽願留軒蓋少踟蹰劒磨光彩¶
依前出鵬舉風雲逐後驅從此求閑應不¶
<pb:KR4c0069_SBCK_064-15b>¶
得更能重醉白家無¶
　　同諸客嘲雪中馬上妓¶
珊瑚鞭嚲馬踟蹰引手低蛾索一盂腰爲¶
逆風成弱柳面因衝冷作凝酥銀箆穩篸¶
烏羅帽花䄡宜乗叱撥駒雪裏君看何所¶
似王昭君妹寫眞圖¶
　　喜劉蘇州恩賜金紫遥想賀宴以詩¶
　　慶之¶
海内姑蘇太守賢㤙加章綬豈徒然賀賔¶
<pb:KR4c0069_SBCK_064-16a>¶
喜色欺盃酒醉妓歡聲遏管絃魚佩葺鱗¶
光照地鶻衘瑞帶勢冲天莫嫌鬚上些些¶
白金紫由來稱長年¶
　　藍田劉明府攜酎相過與皇甫郎中¶
　　卯時同飲醉後贈之¶
臈月九日煖寒客卯時十分空腹盃玄晏¶
舞狂烏帽落藍田醉倒玉山頽貌偷花色¶
老蹔去歌踏柳枝春暗來不爲劉家賢聖¶
物愁翁笑口太難開¶
<pb:KR4c0069_SBCK_064-16b>¶
　　劉蘇州以華亭一鶴遠寄以詩謝之¶
老鶴風姿異衰翁詩思深素毛如我鬢丹¶
頂似君心松際雪相映雞群塵不侵殷勤¶
遠來意一隻重千金¶
　　早春憶蘇州寄夢得¶
吳苑四時風景好就中偏好是春天霞光¶
照後殷扵火水色晴來嫰似煙士女笙歌¶
宜月下使君金紫稱花前試知歡樂堪留¶
戀其奈離郷巳四年¶
<pb:KR4c0069_SBCK_064-17a>¶
　　嘗新酒憶晦叔二首¶
樽裏看無色盃中動有光自君抛我去此¶
物共誰嘗¶
　　又一首¶
世上強欺弱人間醉勝醒自君抛我去此¶
語更誰聽¶
　　負春¶
病來道士敎調氣老去山僧勸坐禪辜負¶
春風楊柳曲去年斷酒到今年¶
<pb:KR4c0069_SBCK_064-17b>¶
　　池上閑吟二首¶
高卧閑行自在身池邊六見柳條新幸逢¶
堯舜無爲日得作羲皇向上人四皓再除¶
猶且倢三川罷守未全貧莫愁客到無供¶
給家醖香濃野菜春¶
非荘非宅非蘭若竹樹池亭十畝餘非道¶
非僧非俗吏褐裘烏帽閉門居夢遊信意¶
寧殊蝶心樂身閑便是魚雖未定知生與¶
死其間勝負兩何如¶
<pb:KR4c0069_SBCK_064-18a>¶
　　早春招張賔客¶
乆雨初晴天氣新風煙草樹盡欣欣雖當¶
冷落衰殘日還有陽和暖活身池色溶溶¶
藍染水花光熖熖火燒春商山老伴相収¶
拾不用隨他年少人¶
　　營閑事¶
自笑營閑事從朝到日斜澆畦引泉脉掃¶
徑避蘭芽暖變牆衣色晴催木筆花桃根¶
知酒渇晚送一甌茶¶
<pb:KR4c0069_SBCK_064-18b>¶
　　感春¶
老思不禁春風光照眼新花房紅鳥觜池¶
浪碧魚鱗倚棹誰爲伴持盃自問身心情¶
多少在六十二三人¶
　　春池上戲贈李郎中¶
滿池春水何人愛唯我迴看指似君直似¶
挼藍新汁色與君南宅染羅裙¶
　　翫半開花贈皇甫郎中　八年寒食¶
　　日池東小樓上作¶
<pb:KR4c0069_SBCK_064-19a>¶
勿訝春來晚無嫌花發遲人憐全盛日我¶
愛半開時紫蠟黏爲蔕紅蘇點作蕤成都¶
新夾纈梁漢碎烟脂樹杪眞珠顆牆頭少¶
女兒淺深粧駮落高下火參差蝶戲爭香¶
朶鸎啼選穏枝好敎郎作伴合共酒相隨¶
醉翫無勝此狂嘲更讓誰猶殘少年興未¶
似老人詩西日憑輕照東風莫殺吹明朝¶
應爛熳後夜更離披林下遥相憶樽前暗¶
有期衘盃嚼蘃思唯我與君知¶
<pb:KR4c0069_SBCK_064-19b>¶
　　池邊¶
柳老香絲宛荷新鈿扇圓殘春深樹裏斜¶
日小樓前醉遣收盃杓閑聽理管絃池邊¶
更無事看補採蓮船¶
　　家釀新熟每嘗輒醉妻姪等勸令小¶
　　飮因成長句以諭之¶
君應恠我朝朝飮不說向君君不知身上¶
幸無疼痛處甕頭正是撇嘗時劉妻勸諫¶
夫休醉王姪分踈叔不癡六十三翁頭雪¶
<pb:KR4c0069_SBCK_064-20a>¶
白假如醒得欲何爲¶
　　送常秀才下第東歸¶
東歸多旅恨西上少知音寒食看花眼春¶
風落第心百憂當二月一醉直千金到處¶
公卿席無辭酒盞深¶
　　且遊¶
手裏一盃滿心中百事休春應唯仰醉老¶
更不禁愁弄水迴船尾尋花信馬頭眼看¶
䈥力減遊得且須遊¶
<pb:KR4c0069_SBCK_064-20b>¶
　　題王家㽵臨水柳亭¶
弱柳縁堤種虛亭壓水開條疑逐風去波¶
欲上階來翠羽偷魚入紅腰學舞迴春愁¶
正無緒爭不盡殘盃¶
　　題令狐家木蘭花¶
膩如玉指塗朱粉光似金刀剪紫霞從此¶
時時春夢裏應添一樹女郎花¶
　　拜表廻閑遊¶
玉佩金章紫花綬紵衫藤帶白綸巾晨興¶
<pb:KR4c0069_SBCK_064-21a>¶
拜表稱朝士晚出遊山作野人逹磨傳心¶
今息念玄元留語遣同塵八關浄戒齋銷¶
日一曲狂歌醉送春酒肆法堂方丈室其¶
間豈是兩般身¶
　　西街渠中種蓮疊石頗有幽致偶題¶
　　小樓¶
朱檻仾牆上清流小閣前雇人栽菡蓞買¶
石造潺湲影落江心月聲移谷口泉閑看¶
卷簾坐醉聽掩䆫眠路笑淘官水家愁費¶
<pb:KR4c0069_SBCK_064-21b>¶
料錢是非君莫問一對一翛然¶
　　晚春閑居楊工部寄詩楊常州寄茶¶
　　同到因以長句答之¶
宿醒寂寞眠初起春意闌珊日又斜勸我¶
加飡因早笋恨人休醉是殘花悶吟工部¶
新來句渴飲毗陵遠到茶兄弟東西官職¶
冷門前車馬向誰家¶
　　玉泉寺南三里澗下多深紅躑躅繁¶
　　艷殊常感惜題詩以示遊者¶
<pb:KR4c0069_SBCK_064-22a>¶
玉泉南澗花奇恠不似花藂似火堆今日¶
多情唯我到每年無故爲誰開寜辭辛苦¶
行三里更與留連飮兩盃猶有一般辜負¶
事不將歌舞管絃來¶
　　早服雲母㪚¶
曉服雲英漱井華寥然身若在烟霞藥銷¶
日晏三匙飯酒渴春深一椀茶每夜坐禪¶
觀水月有時行醉翫風花浄名事理人難¶
解身不出家心出家¶
<pb:KR4c0069_SBCK_064-22b>¶
　　三月晦日日晚聞鳥聲¶
晚來林鳥語殷勤似惜風光說向人遣脫¶
破袍勞報暖催沽羙酒敢辭貧聲聲勸醉¶
應須醉一歲唯殘半日春¶
　　早夏遊平原迴¶
夏早日初長南風草木香肩轝頗平穩澗¶
路甚清涼紫蕨行看採青梅旋摘嘗療飢¶
兼解渴一盞冷雲漿¶
　　宿天竺寺迴¶
<pb:KR4c0069_SBCK_064-23a>¶
野寺經三宿都城復一還家仍念婚嫁身¶
尚繫官班蕭洒秋臨水沉吟晚下山長閑¶
猶未得逐日且偷閑¶
　　侍中晉公欲到東洛先蒙書問期宿¶
　　龍門思往感今輒獻長句¶
昔蒙興化池頭送今許龍門潭上期聚㪚¶
但慙長見念榮枯安敢道相思功成名遂¶
來雖乆雲卧山遊去未遲聞說風情䈥力¶
在只如初破蔡州時¶
<pb:KR4c0069_SBCK_064-23b>¶
　　奉和晉公侍中蒙除留守行及洛師¶
　　感恱發中斐然成詠¶
鸞鳳翶翔在寥廓貂蟬蕭洒出埃塵致成¶
堯舜升平代收得䕫龍強健身抛擲功名¶
還史冊分張歡樂與交親商山老皓雖休¶
去終是留侯門下人¶
　　送劉吾司馬赴任硤州兼寄崔使君¶
位下才高多怨天劉兄道勝獨恬然貧於¶
楊子兩三倍老過榮公六七年筆硯莫抛¶
<pb:KR4c0069_SBCK_064-24a>¶
留壓案簟瓢從陋也銷錢郡丞自合當優¶
禮何况夷陵太守賢¶
　　菩提寺上方晚眺¶
樓閣高仾樹淺深山光水色暝沈沈嵩煙¶
半卷青綃幕伊浪平鋪緑綺衾飛鳥滅時¶
宜極目遠風來處好開襟誰知不離簪纓¶
内長得逍遥自在心¶
　　楊柳枝詞八首¶
六么水調家家唱白雪梅花處處吹古歌¶
<pb:KR4c0069_SBCK_064-24b>¶
舊曲君休聽聽取新翻楊柳枝¶
陶令門前四五樹亞夫營裏百千條何似¶
東都正二月黃金枝映洛陽橋¶
依依嫋嫋復青青勾引清風無恨情白雪¶
花繁空撲地緑絲條弱不勝鸎¶
紅板江橋清酒旗館娃宮暖日斜時可怜¶
雨歇東風定萬樹千條各自垂¶
蘇州楊柳任君誇更有錢塘勝館娃若解¶
多情尋小小緑楊深處是蘇家¶
<pb:KR4c0069_SBCK_064-25a>¶
蘇家小女舊知名楊柳風前別有情剥條¶
盤作銀環㨾卷葉吹爲玉笛聲¶
葉含濃露如啼眼枝嫋輕風似舞腰小樹¶
不禁攀折苦乞君留取兩三條¶
人言柳葉似愁眉更有愁腸似柳絲柳絲¶
挽斷腸牽斷彼此應無續得期¶
　　浪淘沙詞六首¶
一泊沙來一泊去一重浪滅一重生相攪¶
相洶無歇日會敎山海一時平¶
<pb:KR4c0069_SBCK_064-25b>¶
白浪茫茫與海連平沙浩浩四無邊暮去¶
朝來洶不住遂令東海變桑田¶
青草湖中萬里程黃梅雨裏一人行愁見¶
灘頭夜泊處風翻暗浪打船聲¶
借問江湖與海水何似君情與妾心相恨¶
不如潮有信相思始覺海非深¶
海底飛塵終有日山頭化石豈無時誰道¶
小郎拋小婦船頭一去没廻期¶
隨波逐浪到天涯遷客生還有幾家却到¶
<pb:KR4c0069_SBCK_064-26a>¶
帝郷重富貴請君莫忘浪淘沙¶
白氏文集卷第六十四¶
<pb:KR4c0069_SBCK_064-26b>¶
