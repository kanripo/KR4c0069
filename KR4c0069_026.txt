# -*- mode: mandoku-view -*-
#+TITLE: 白氏長慶集
#+DATE: 2015-09-23 10:18:44
#+PROPERTY: JUAN 26


記¶
自武徳以來庶官以便宜制事大攝小重¶侵輕郡守之
職總於諸侯帥郡佐之職移¶於部從事故自五大都督
府至于上中下<md:KR4c0069_SBCK_026-2a>¶郡司馬之事盡去唯員與俸在凡内外
<pb:KR4c0069_WYG_042-1b>
文¶武官左遷右移者第居之凡執伎事上與¶給事於省
寺軍府者遥署之凡仕久資髙¶耄昏軟弱不任事而時
不忍棄者實莅之¶莅之者進不課其能退不殿其不能
才不¶才一也若有人畜器貯用急於兼濟者居¶之雖一
日不樂若有人養志忘名安於獨¶善者處之雖終身無
悶官不官繫乎時也¶適不適在乎人也江州左匡廬右
江湖土<md:KR4c0069_SBCK_026-2b>¶髙氣清富有佳境刺史守土臣不可逺觀¶遊羣
吏執事官不敢自暇佚惟司馬綽綽¶可以從容於山水
<pb:KR4c0069_WYG_042-2a>
詩酒間由是郡南樓山¶北樓水湓亭百花亭風篁石巖
瀑布廬宫¶源潭洞東西二林寺泉石松雪司馬盡有¶之
矣苟有志於吏隱者捨此官何求焉案¶唐典上州司馬
秩五品歲廪數百石月俸¶六七萬官足以庇身食足以
給家州民康¶非司馬功郡政壞非司馬罪無言責無事<md:KR4c0069_SBCK_026-3a>¶憂噫為國謀則尸素之尤蠧者為身謀則¶祿仕之優穩
者予佐是郡行四年矣其心¶休休如一日二日何哉識
時知命而已又¶安知後之司馬不有與吾同志者乎因
<pb:KR4c0069_WYG_042-2b>
書¶所得以告來者時元和十三年七月八日¶記¶
　　　草堂記¶
匡廬奇秀甲天下山山北峰曰香爐峰北¶寺曰遺愛寺
介峰寺間其境勝絶又甲廬<md:KR4c0069_SBCK_026-3b>¶山元和十一年秋太原人
白樂天見而愛¶之若逺行客過故鄉戀戀不能去因靣
峰¶腋寺作為草堂明年春草堂成三間兩柱¶二室四牖
廣袤豐殺一稱心力洞北户來¶隂風防徂暑也敞南甍
納陽日虞祁寒也¶木斵而已不加丹牆圬而已不加白
<pb:KR4c0069_WYG_042-3a>
墄(七計/切)階¶用石羃牕用紙竹簾紵幃率稱是焉堂中¶設
木榻四素屏二漆琴一張儒道佛書各¶三兩巻樂天既
來為主仰觀山俯聽泉傍<md:KR4c0069_SBCK_026-4a>¶睨竹樹雲石自辰及酉應接
不暇俄而物¶誘氣隨外適内和一宿體寧再宿心恬三¶
宿後頽然嗒然不知其然而然自問其故¶荅曰是居也
前有平地輪廣十丈中有平¶䑓半平地䑓南有方池倍
平䑓環池多山¶竹野卉池中生白蓮白魚又南&KR1328;石澗
夾¶澗有古松老杉大僅十人圍髙不知㡬百¶尺修柯戞
<pb:KR4c0069_WYG_042-3b>
雲低枝拂潭如幢竪如葢張如¶龍虵走松下多灌叢蘿
蔦葉蔓駢織承翳<md:KR4c0069_SBCK_026-4b>¶日月光不到地盛夏風氣如八九月
時下¶鋪白石為出入道堂北五歩據層崖積石¶嵌空垤
塊雜木異草葢覆其上綠隂䝉䝉¶朱實離離不識其名
四時一色又有飛泉¶植茗就以烹燀(齒善/切)好事者見可
以永日堂東¶有&KR1260;布水懸三尺㵼階隅落石渠昏曉如¶
練色夜中如環珮琴筑聲堂西倚北崕右¶趾以剖竹架
空引崕上泉脉分綫懸自簷¶注砌纍纍如貫珠霏微如
<pb:KR4c0069_WYG_042-4a>
雨露滳瀝飄灑<md:KR4c0069_SBCK_026-5a>¶隨風逺去其四傍耳目杖屨可及者春
有¶錦繡谷花夏有石門澗雲秋有虎谿月冬¶有鑪峰雪
隂晴顯晦昏旦含吐千變萬狀¶不可殫紀覼縷而言故
云甲廬山者噫凡¶人豐一屋華一簣而起居其間尚不
免有¶驕矜之態今我為是物主物至致知各以¶類至又
安得不外適内和體寧心恬哉昔¶永逺宗雷軰十八人
同入此山老死不反¶去我千載我知其心以是哉矧予
自思從<md:KR4c0069_SBCK_026-5b>¶㓜迨老若白屋若朱門凡所止雖一日二日¶輒
<pb:KR4c0069_WYG_042-4b>
覆簣土為䑓聚拳石為山環斗水為池¶其喜山水病癖
如此一旦蹇剝來佐江郡¶郡守以優容而撫我廬山以
靈勝待我是¶天與我時地與我所卒獲所好又何以求¶
焉尚以冗貟所羈餘累未盡或徃或來未¶遑寧處待予
異時弟妹婚嫁畢司馬歲秩¶滿出處行止得以自遂則
必左手引妻子¶右手抱琴書終老於斯以成就我平生
之<md:KR4c0069_SBCK_026-6a>¶志清泉白石實聞此言時三月二十七日¶始居新堂
四月九日與河南元集虚范陽¶張允中南陽張深之東
<pb:KR4c0069_WYG_042-5a>
西二林寺長老湊朗¶滿晦堅等凡二十有二人具齋施
茶果以¶落之因為草堂記¶
　　　許昌縣令新㕔壁記¶
民非政不乂政非官不舉官非署不立是¶三者相為用
故古君子有雖一日必葺其¶墻屋者以是哉許昌縣居
梁鄭陳蔡間要<md:KR4c0069_SBCK_026-6b>¶路由於斯當建中貞元之際大軍聚於
斯¶兵殘其民火焚其邑大田生荆棘官舍為¶煨燼乗其
弊而為政作事者其難乎去年¶春叔父自徐州士曹掾
<pb:KR4c0069_WYG_042-5b>
選署厥邑令於是¶約已以清白納人以簡直立事以强
毅以¶清白故官吏不敢侵于民以簡直故獄訟¶不得留
于庭以强毅故軍鎮不能干于縣¶由是居二年民用康
政用暇乃曰儲蓄邦¶之本命先營囷倉又曰公署吏所
寕命次<md:KR4c0069_SBCK_026-7a>¶圖㕔事取材於土物取工於子來取時於¶農隙
然後豐約量其力廣狹稱其位儉不¶至陋壯不至驕庇
身無燥濕之憂視事有¶朝夕之利官由是而立政由是
而舉民由¶是而乂建一物而三事成其孰不韙之哉¶嗚
<pb:KR4c0069_WYG_042-6a>
呼吾家世以清簡垂為貽燕之訓叔父¶奉而行之不敢
失墜小子舉而書之亦無¶愧辭若其官邑之省置風物
之有亡田賦¶之上下葢存乎圖諜此略而不書今但記<md:KR4c0069_SBCK_026-7b>¶新㕔之時制與叔父作為之所由也先是¶邑居不修屋
壁無紀前賢姓字湮泯無聞¶而今而後請居厥位者編
其年月名氏自¶叔父始時貞元十九年冬十月一日記¶
　　　養竹記¶
竹似賢何哉竹本固固以樹徳君子見其¶本則思善建
<pb:KR4c0069_WYG_042-6b>
不㧞者竹性直直以立身君¶子見其性則思中立不倚
者竹心空空以¶體道君子見其心則思應用虚受者竹
節<md:KR4c0069_SBCK_026-8a>¶貞貞以立志君子見其節則思砥礪名行¶夷險一致
者夫如是故君子人多樹之為¶庭實焉貞元十九年春
居易以㧞萃選及¶第授校書郎始於長安求假居處得
常樂¶里故闗相國私第之東亭而處之明日履¶及于亭
之東南隅見叢竹於斯枝葉殄瘁¶無聲無色詢于闗氏
之老則曰此相國之¶手植者自相國捐館他人假居繇
<pb:KR4c0069_WYG_042-7a>
是筐篚¶者斬焉篲箒者刈焉刑餘之材長無尋焉<md:KR4c0069_SBCK_026-8b>¶數無
百焉又有凡草木雜生其中菶(邉九/切)茸薈¶鬱有無竹之
心焉居易惜其嘗經長者之¶手而見賤俗人之目翦棄
若是本性猶存¶乃芟蘙薈除糞壤䟽其間封其下不終
日¶而畢於是日出有清隂風來有清聲依依¶然欣欣然
若有情於感遇也嗟乎竹植物¶也於人何有哉以其有
似於賢而人愛惜¶之封植之况其真賢者乎然則竹之
於草¶木猶賢之於衆庶嗚呼竹不能自異惟人<md:KR4c0069_SBCK_026-9a>¶異之賢
<pb:KR4c0069_WYG_042-7b>
不能自異惟用賢者異之故作養¶竹記書于亭之壁以
貽其後之居斯者亦¶欲以聞於今之用賢者云¶
　　　記畫¶
張氏子得天之和心之術積為行發為藝¶藝尤者其畫
歟畫無常工以似為工學無¶常師以真為師故其措一
意狀一物往往¶運思中與神㑹髣髴焉若歐和役靈於
其¶間者時予在長安中居甚閒聞甚熟乃請<md:KR4c0069_SBCK_026-9b>¶觀於張張
為予盡出之厥有山水松石雲¶霓鳥獸暨四夷六畜妓
<pb:KR4c0069_WYG_042-8a>
樂華蟲咸在焉凡¶十餘軸無動植無小大皆曲盡其能
莫不¶向背無遺勢洪纎無遁形廹而視之有似¶乎水中
了然分其影者然後知學在骨髓¶者自心術得工侔造
化者由天和來張但¶得於心傳於手亦不自知其然而
然也至¶若筆精之英華指趣之律度予非畫之流¶也不
可得而知之今所得者但覺其形真<md:KR4c0069_SBCK_026-10a>¶而圎神和而全炳
然儼然如出於圖之前¶而已耳張始年二十餘致功甚
近予意其¶生知之藝與年而長則畫必為希代寶人必
<pb:KR4c0069_WYG_042-8b>
為後學師恐將來者失其傳故以年月名¶氏記于圖軸
之末云時貞元十九年清河¶張敦簡畫六月十日太原
白居易記¶
　　　記異¶
華州下邽縣東南三十餘里曰延平里里¶西南有故蘭
若而無僧居元和八年秋七<md:KR4c0069_SBCK_026-10b>¶月予從祖兄曰皥自華州
來訪予途出於¶蘭若前及門見婦女十許人服黄綠色
衣少¶長雜坐㑹語於佛屋聲聞于門兄熱行方¶渴將就
<pb:KR4c0069_WYG_042-9a>
憩且求飲望其從者蕭士清未至¶因下馬自縶韁於門
柱舉首忽不見意其¶退藏於牕闥之間從之不見又意
其退藏¶於屋壁之後從之又不見周視其四旁則¶堵墻
環然無隟缺覆視其聚談之所則塵¶壤罨(於檢/切)然無足
迹繇是知其非人悸(具位/切)然大<md:KR4c0069_SBCK_026-11a>¶異之不敢留上馬疾驅
來告予予亦異之¶因訊其所聞兄曰云云甚多不能殫
記大¶抵多云王𦙍老於此觀其辭意若相與數¶相過者
厥所去予舍八九里因同往訪焉¶果有王𦙍者年老即
<pb:KR4c0069_WYG_042-9b>
其里人也方徙居於¶蘭若東百餘歩葺墻屋築塲蓺樹
僅畢明¶日而入既入不浹辰而𦙍死不越明而妻¶死不
逾時而𦙍之二子與二婦一孫死餘¶一子曰明進大恐
懼不知所為意新居不<md:KR4c0069_SBCK_026-11b>¶祥乃撤屋㧞樹夜徙去遂獲全
焉嘻推而¶徴之則衆君子謀於社以亡曹婦人來焚¶糜
竺之室信不虚矣眀年秋予與兄出遊¶因復至是視𦙍
之居則井湮竈夷閴然唯¶環墻在里人無敢居者異乎
哉若然者命¶數耶偶然耶將所徙之居非吉土耶抑王
<pb:KR4c0069_WYG_042-10a>
氏有隠慝鬼得謀而誅之耶茫乎不識其¶由且志於佛
室之壁以俟辨惑者九月七¶日樂天云<md:KR4c0069_SBCK_026-12a>¶　　　東林寺經藏西廊記¶
元和初江西觀察使韋君丹於廬山東林¶寺神運殿左
甘露壇右建修多羅藏一所¶土木丹漆之外餙以多寶
相好嚴麗鄰諸¶鬼功雖兩都四方或未前見一切經典
盡¶在於内葢釋宫之天祿石渠也初藏既成¶南東北廊
亦具獨西未作而韋君薨迨今¶十餘年風日所飄燥雪
<pb:KR4c0069_WYG_042-10b>
雨所霑濕西南一¶隅壞有日矣僧坊衆惜之予亦惜之
非不<md:KR4c0069_SBCK_026-12b>¶是圖才力不足暨十三年予作景雲律師¶塔碑成
景雲弟子饋絹百匹予以法施淨¶財義不已有即日移
用作藏西廊因請寺¶長老演公滿公琳公等經之寺綱
維令杲¶靈逹等成之葢欲護前功償始願非任於¶布施
相功徳心也其集經名數與創藏由¶縁詳于李肇碑文
此但書新作西廊而已¶十四年月日忠州刺史¶白居易
記
<pb:KR4c0069_WYG_042-11a>
　　　三遊洞序<md:KR4c0069_SBCK_026-13a>¶平淮西之明年冬予自江州司馬授忠州¶刺史微之自
通州司馬授虢州長史又眀¶年春各祗命之郡與知退
偕行三月十日¶叅㑹於夷陵翌日微之反棹送予至下
牢¶戍又翌日將别未忍引舟上下者久之酒¶酣聞石間
泉聲因捨棹進策歩入&KR0409;㟁初¶見石如疊如削其恠者
如引臂如垂幢¶次見泉如㵼如灑其奇者如懸練如不
絶¶綫遂相與維舟巖下率僕夫芟蕪刈翳梯<md:KR4c0069_SBCK_026-13b>¶危縋滑休
<pb:KR4c0069_WYG_042-11b>
而復上者凡四焉仰睇俯察絶¶無人迹但水石相薄磷
磷鑿鑿跳珠濺玉¶驚動耳目自未訖戍愛不能去俄而
峽山¶昏黑雲破月出光氣含吐互相明滅晶熒¶玲瓏象
生其中雖有敏口不能名狀既而¶通夕不寐迨旦將去
憐奇惜别且嘆且言¶知退曰斯境勝絶天地間其有㡬
乎如之¶何俯通津緜歲代寂寥委置罕有到者予¶曰借
此喻彼可為長太息豈獨是哉豈獨<md:KR4c0069_SBCK_026-14a>¶是哉微之曰誠哉
是言矧吾人難相逄斯¶境不易得今兩偶於是得無述
<pb:KR4c0069_WYG_042-12a>
乎請各賦¶古調詩二十韻書于石壁仍命予序而紀¶之
又以吾三人始遊故因為三遊洞洞在¶峽州上二十里
北峰下兩崕相廞間欲將¶來好事者知故備書其事¶
　　　遊大林寺¶
余與河南元集虚范陽張允中南陽張深¶之廣平宋郁
安定梁必復范陽張時東林<md:KR4c0069_SBCK_026-14b>¶寺沙門法演智滿士堅利
辨道建神照雲¶臯息慈寂然凡十七人自遺愛草堂歴
東¶西二林抵化城憩峰頂登香爐峰宿大林¶寺大林窮
<pb:KR4c0069_WYG_042-12b>
逺人迹罕到環寺多清流蒼石¶短松瘦竹寺中唯板屋
木器其僧皆海東¶人山髙地深時節絶晩于時孟夏月
如正¶二月天梨桃始華澗草猶短人物風候與¶平地聚
落不同初到怳然若别造一世界¶者因口號絶句云人
間四月芳菲盡山寺<md:KR4c0069_SBCK_026-15a>¶桃花始盛開長恨春歸無覔處不
知轉入¶此中來既而周覽屋壁見蕭郎中存魏郎¶中𢎞
簡李補闕渤三人姓名詩句因與集¶虚軰嘆且曰此地
實匡廬間第一境由驛¶路至山門曽無半日程自蕭魏
<pb:KR4c0069_WYG_042-13a>
李遊迨今¶垂二十年寂寥無繼來者嗟乎名利之誘¶人
也如此時元和十二年四月九日樂天¶序¶
　　　代書<md:KR4c0069_SBCK_026-15b>¶廬山自陶謝洎十八賢已還儒風緜緜相¶續不絶貞元
初有符載楊衡軰隠焉亦出¶為文人今其讀書屬文結
草廬於巖谷間¶者猶一二十人即其中秀出者有彭城
人¶劉軻軻開巻慕孟軻為人秉筆慕揚雄司¶馬遷為文
故著翼孟三巻豢龍子十巻雜¶文百餘篇而聖人之㫖
<pb:KR4c0069_WYG_042-13b>
作者之風雖未臻¶極往往而得予佐潯陽三年軻每著
文輒¶來示予予知軻志不息異日必能跨符楊<md:KR4c0069_SBCK_026-16a>¶而攀陶
謝軻一旦盡賫所著書及所為文¶訪予告行欲舉進士
予方淪落江海不足¶以發軻事業又羸病無心力不能
徧致書¶於臺省故人因援紙引筆寫胷中事授軻¶且曰
子到長安持此札為予謁集賢庾三¶十二補闕翰林杜
十四拾遺金部元八貟¶外監察牛二侍御祕省蕭正字
藍田楊主¶簿兄弟彼七八君子皆予文友以予愚直¶嘗
<pb:KR4c0069_WYG_042-14a>
信其言苟于今不我欺則子之道庶㡬<md:KR4c0069_SBCK_026-16b>¶光明矣又欲使
平生故人知我形體已悴¶志氣已憊獨好善喜才之心
未死去矣持¶此代書三月三日樂天白¶
　　　送侯權秀才序¶
貞元十五年秋予始舉進士與侯生俱為¶宣城守所貢
明年春予中春官第既入仕¶凡歴四朝才朽命剥蹇躓
不暇去年冬䝉¶不次恩遷尚書郎掌誥西掖然青衫未
解¶白髮已多矣時子尚為京師旅人見除書<md:KR4c0069_SBCK_026-17a>¶走來賀予
<pb:KR4c0069_WYG_042-14b>
因從容問其官名則曰無得矣¶問其生業則曰無加矣
問其僕乗囊資則¶曰日消月朘(子全/切)矣問别來㡬何時
則曰二十¶有三年矣嗟乎侯生當宣城别時才文志¶氣
我爾不相下今予猶小得遇子卒無成¶由子而言予不
為不遇矣嗟乎侯生命實¶為之謂之何哉言未竟又有行
色且曰欲¶謁東諸侯恐不知我者多請一言以寵别¶予
方直閣慨然竊書命筆以序之爾<md:KR4c0069_SBCK_026-17b>¶　　　冷泉亭記
<pb:KR4c0069_WYG_042-15a>
東南山水餘杭郡為最就郡言靈隠寺為¶尤由寺觀冷
泉亭為甲亭在山下水中央¶寺西南隅髙不倍尋廣不
累丈而撮奇得¶要地搜勝槩物無遁形春之日吾愛其
草¶薰薰木欣欣可以導和納粹暢人血氣夏¶之夜吾愛
其泉渟渟風泠泠可以蠲煩析¶酲起人心情山樹為葢
巖石為屏雲從棟¶生水與階平坐而翫之者可濯足於
牀下<md:KR4c0069_SBCK_026-18a>¶卧而狎之者可垂釣於枕上矧又潺湲潔¶澈粹冷
柔滑若俗士若道人眼耳之塵心¶舌之垢不待盥滌見
<pb:KR4c0069_WYG_042-15b>
輙除去濳利隂益可¶勝言哉斯所以最餘杭而甲靈隠
也杭自¶郡城抵四封叢山複湖易為形勝先是領¶郡者
有相里君造虚白亭有韓僕射臯作¶候仙亭有裵庶子
棠棣作觀風亭有盧給¶事元輔作見山亭及右司郎中
河南元藇¶最後作此亭於是五亭相望如指之列可<md:KR4c0069_SBCK_026-18b>¶謂
佳境殫矣能事畢矣後來者雖有敏心¶巧目無所加焉
故吾繼之述而不作長慶¶三年八月十三日記¶
　白氏長慶集巻四十三¶
<md:KR4c0069_SBCK_027-1a>¶
<pb:KR4c0069_WYG_043-1a>
欽定四庫全書
　白氏長慶集巻四十四¶
　　　　　　　　　　　　唐　白居易　撰
　　書
