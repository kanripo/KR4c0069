# -*- mode: mandoku-view; -*-
#+TITLE: 白氏文集
#+DATE: 2015-09-11 08:22:16.777690
#+PROPERTY: ID KR4c0069
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 36
#+PROPERTY: FILE SB04n0441-036白氏長慶集-卷第三十六.
<pb:KR4c0069_SBCK_036-1a>¶
白氏文集卷第三十六¶
　中書制誥六　新體　凡四十八首¶
　鎮州軍將主怡判官李序先被賊中誅¶
　　因並死各贈官及優䘏子孫制¶
　武寧軍陣亡大將軍李自明贈濠州剌¶
　　史制¶
　裴弘泰可太府少卿知左藏庫岀納制¶
　李昌元可兼御史大夫制¶
　田頴可毫州剌史制¶
<pb:KR4c0069_SBCK_036-1b>¶
　薛伯高等亡母追贈郡夫人制¶
　李佑授晉州剌史制¶
　武寜軍將王昌涉等授官制¶
　馬揔亡祖母韋氏贈夫人制¶
　路貫等授桂州判官制¶
　駙馬都尉鄭何除右衛將軍制¶
　封太和長公主制¶
　宋朝榮加常侍制¶
　贈陣亡軍將等剌史制¶
<pb:KR4c0069_SBCK_036-2a>¶
　諸道軍將等授官制¶
　裴度韓弘等名賜一子官并廻授姪女¶
　　壻等制¶
　入廻紇使下軍將官吏夏仕戡等四十¶
　　人授卿監賔客諮議衞佐同制¶
　盧昂可監察御史裏行知轉運永豊院¶
　　制¶
　張惟素亡祖紘贈户部郎中制¶
　興州剌史鄭公逵授王府長史李循授¶
<pb:KR4c0069_SBCK_036-2b>¶
　　興州剌史同制¶
　權知陵州剌史李正卿正除剌史制¶
　知渭橋院官蘇浰授貟外郎依前職前¶
　　進士王績授校書郎江西廵官制¶
　湖南都押衙監察御史王璀可郴州司¶
　　馬依舊職制¶
　安南告捷軍將黄士傪授銀青光禄大¶
　　夫試殿中監制¶
　王鎰可刑部貟外郎制¶
<pb:KR4c0069_SBCK_036-3a>¶
　亰兆府司錄參軍孫簡可檢校禮部貟¶
　　外郎荊南節度判官浙東判官試大¶
　　理評事韓欣可殿中侍御史廵官試¶
　　正字朝朴可試恊律郎充推官同制¶
　冀州奏事官田練可冀州司馬兼殿中¶
　　侍御史同制¶
　薛常&KR1304;可荊州剌史本州團練制¶
　牛元翼可檢校左㪚&KR0016;常侍深州剌史¶
　　御史太夫制¶
<pb:KR4c0069_SBCK_036-3b>¶
　王衆仲可衡州剌史制¶
　田盛可金吾將軍句當左街事制¶
　陳楚男王府諮議參軍君賞可定州長¶
　　史兼御史軍中驅使制¶
　崔承寵可集州剌史制¶
　前貝州剌史崔鴻可重授貝州剌史制¶
　前吉州剌史李繁可依前吉州剌史制¶
　瀛漠州都虞候萬重皓可坊州司馬制¶
　崔墉可河南府法曹叅軍制¶
<pb:KR4c0069_SBCK_036-4a>¶
　前河陽節度使魏義通授右龍武軍綂¶
　　軍前泗州剌史李進賢授右驍衛將¶
　　軍並檢校常侍兼御史大夫制¶
　李玄成等授官制¶
　馬揔准制追贈亡父請廻贈亡祖制¶
　權知朔州剌史樂璘正授兼御史中丞¶
　　制¶
　神策軍推官田鑄加官制¶
　裴敞授昭義軍判官裴侔授義成軍判¶
<pb:KR4c0069_SBCK_036-4b>¶
　　官各轉官制¶
　雲州剌史髙榮朝除太子賔客河東都¶
　　押衙制¶
　韋綬等賜爵制¶
　烏重明等贈官制¶
　羽林龍武等軍將士各加轉制¶
　新羅賀正使金良忠授官歸國制¶
　　鎭州軍將王怡判官李序先被賊中¶
　　誅囚並死各贈官及優䘏子孫制¶
<pb:KR4c0069_SBCK_036-5a>¶
勑朕常思鎮冀之間弔伐之際有仗順死¶
義不吾聞者因命&KR0042;正列狀以聞而某官¶
王怡等頃陷艱虞思伸忠効或名節将立¶
併命於幽憂或義烈臨奮失身扵戮辱履¶
危如虎尾視死如鴻毛若無褒揚何勸天¶
下既降飾終之命仍知身後之禮追榮延¶
寵有越常倫冀使死節之魂忠憤之骨知¶
我憐憫殁無恨焉怡可贈左僕射序可贈¶
給事中¶
<pb:KR4c0069_SBCK_036-5b>¶
　　武寜軍陣亡大將軍李自明贈濠州¶
　　刺史制¶
勑王師之討蔡平鄆也自明為武寜裨將¶
&KR0032;于元戎凡所指蹤必先致命三軍之士¶
于今稱之有勞未圖無禄早代生不及賞¶
殁而加恩庶使猛將義夫聞而相勸曰死¶
猶不忘況生者乎可贈濠州刺史¶
　　裴&KR0042;泰可太府少卿知左藏庫出納¶
　　制¶
<pb:KR4c0069_SBCK_036-6a>¶
勑前度支河北&KR0358;鹽使朝議郎檢校尚書¶
刑部郎中使持節貝州諸軍事兼權知貝¶
州刺史侍御史充本州防禦使上柱國賜¶
紫金魚袋裴&KR0042;泰九土之貢百品之貨辯¶
其名物謹其出納常在外府綂以上卿宜¶
求幹敏之才以為之貳而&KR0042;泰頃分&KR0358;務¶
兼撫郡民當軍興之時法行政立則受藏¶
之府事繁物殷量其器能可以專委勉膺¶
是任無替前勞可守太府少卿知左藏庫¶
<pb:KR4c0069_SBCK_036-6b>¶
出納散官勲賜如故¶
　　李昌元可兼御史大夫制¶
勑通議大夫使持節儀州諸軍事儀州刺¶
史兼御史中丞上柱國李昌元弓裘令子¶
疆塲勞臣能讀父書甚識戎事每在戰陣¶
未甞無功及委蕃條亦聞有政而知臣者¶
君也賞勞者爵也亞相之秩威重寵崇加¶
乎爾身以勸能者可兼御史大夫餘如故¶
　　田頴可亳州刺史制¶
<pb:KR4c0069_SBCK_036-7a>¶
勑正議大夫前檢校右㪚騎常侍使持節¶
洺州諸軍事兼洺州刺史御史大夫充本¶
州團練使上柱國賜紫金魚袋田頴自别¶
屯將壘專領郡城而能勤恤師人與之勞¶
逸故臨戎則士樂爲用撫下而衆知嚮方¶
忠勲既彰能政亦著牧守之選吾所重之¶
譙鄼之間人亦勞止授爾印綬往勞來之¶
宜推前心佇立後効可檢校左㪚騎常侍¶
使持節亳州諸軍事兼亳州刺史御史大¶
<pb:KR4c0069_SBCK_036-7b>¶
夫本州團練使鎮遏使散官勲賜如故¶
　　薛伯髙等亡母追贈郡夫人制¶
勑某夫人某氏等始播婦儀終垂母道教¶
其令子為我良臣而皆茂著才名榮居爵¶
位永言聖善冝及顯揚俾追啓邑之封式¶
表綂家之訓可依前件¶
　　李佑授晋州刺史制¶
勑牧守之官與吾共理下之安否繫乎其¶
人必稽前功方降是命某官李佑夙負材¶
<pb:KR4c0069_SBCK_036-8a>¶
器累經任用當領軍郡頗著政聲而平陽¶
舊都近罷征鎮土疆事物既廣且殷藉爾¶
良能為予撫字夫均其征役簡其科禁謹¶
身省事以臨其人而人不安未之有也往¶
&KR0042;是道以康晉人可依前件¶
　　武寜軍將王昌渉等授官制¶
勑王昌渉等早以材力召募從軍元和已¶
來南征北伐咸有勞績著于一時主帥上¶
聞乞加褒賞故以寺卿憲職序而寵之無¶
<pb:KR4c0069_SBCK_036-8b>¶
棄前功在申後効可依前件¶
　　馬揔亡祖母韋氏贈夫人制¶
勑某官馬揔亡祖母韋氏播兹懿範貽厥¶
嘉謀施及孝孫實居貴仕將明餘慶其在¶
追榮不唯垂裕後昆抑亦光昭幽壤宜降¶
封丘之命以慰令伯之心可贈某夫人¶
　　路貫等授桂州判官制¶
勑藩隅之重委以侯伯軍府之要掌在賓¶
寮貫等以文行修身以智謀從事佐亷問¶
<pb:KR4c0069_SBCK_036-9a>¶
澄清之務撫華夷錯雜之人俾其乂安實¶
在㕘賛宜及寵命以光所從可依前件¶
　　駙馬都尉鄭何除右衛將軍制¶
勑周設七萃漢列八屯皆以拱衞王宫肅¶
嚴徼道統兹騎吏其屬親賢某官鄭何擢¶
秀士林挺質公器以貞和陶其性以禮樂¶
文其身善積德門慶連戚里况久踐名軄¶
累著聲猷念舊奨能宜加榮寵環列之尹¶
不易其人俾宣力於爪牙不失親於肺腑¶
<pb:KR4c0069_SBCK_036-9b>¶
可右衛將軍餘如故¶
　　封太和長公主制¶
勑公主之封號也或以善地或以嘉名立¶
愛展親兹惟舊典第四女端眀成性和順¶
禀教靜無違禮故組紃有常訓動必中節¶
故環珮有常聲歳茂穠華日新淑問乃眷¶
肅雍之德俾開湯沐之封可封某公主¶
　　宋朝榮加常侍制¶
勑河東節度都押衙試太子賓客兼御史¶
<pb:KR4c0069_SBCK_036-10a>¶
中丞宋朝榮甞因戰功擢領邉郡揆能適¶
用故有轉遷龍樓上寮牙門右職雖有兼¶
命未表殊恩宜加騎省之榮不改憲臺之¶
重以兹寵任足報忠勲爾其敬承無隳乃¶
力可檢校左㪚騎常侍餘如故¶
　　贈陣亡軍將等刺史制¶
勑故某官某等王師問罪至于淄青爾等¶
同執干戈親當矢石忠而盡瘁勇以亡身¶
或退卒于師或進殁于戰俱死王事深惻¶
<pb:KR4c0069_SBCK_036-10b>¶
朕心念捐軀於軍前宜追命於泉下郡守¶
之貴以示襃榮可依前件¶
　　諸道軍將等授官制¶
勑平齊之役也諸軍指期衆校合戰某官¶
等各輸戮勇同樹勲勤永思積日之勞頗¶
愧踰時之賞故於奬授有所超遷朝右貴¶
班宫坊清秩或參憲職分以命之庶知我¶
心不忘忠力可依前件¶
　　裴度韓&KR0042;等各賜一子官并授姪女¶
<pb:KR4c0069_SBCK_036-11a>¶
　　壻等制¶
勑某官某等謁廟郊天改元肆眚是為大¶
慶與衆共之矧股肱心膂之臣與吾同體¶
延賞任子其可廢乎爾等或以文華或以¶
吏職有所修立禀扵義方自當褒升况霑¶
慶澤俾舉展親之典用叶推㤙之道猶子¶
愛壻各命以官爾其敬承無忝朝奬可依¶
前件¶
　　入&KR0326;紇使下軍將官吏夏侯仕戡等¶
<pb:KR4c0069_SBCK_036-11b>¶
　　四十人授卿監賓客諮議衛佐同制¶
勑某官夏侯仕戡等前命鄭懽之入迴紇¶
也爾等參護使車用祗王命悉心盡力有¶
恪恭䟦滯之勤焉宜以省寺軍衛之班宫¶
坊府邸之列舉為賓典分以寵之辯等旌¶
勞扵是乎在可依前件¶
　　盧昂可監察御史裏行知轉運永豐¶
　　院制¶
勑虢州司戸㕘軍盧昂前負瑕疵事多曖¶
<pb:KR4c0069_SBCK_036-12a>¶
昧今聞修省善亦昭彰況有大僚同知情¶
狀且明非罪仍舉有才吾信人言遂可其¶
奏爾思自効無辱所知可依前件¶
　　張惟素亡祖紘贈戸部郎中制¶
勑右散騎常侍張惟素亡祖某縣令某德¶
合上&KR0007;才終下位命屈於當代慶流於後¶
昆故其孝孫實登貴仕經曰無念爾祖詩¶
曰貽厥孫謀此言孫之謀能顯揚其先祖¶
之德能垂裕于後也不追榮於列宿旌精¶
<pb:KR4c0069_SBCK_036-12b>¶
德於太丘可贈戸部郎中¶
　　興州刺史鄭公逵授王府長史李循¶
　　授興州刺史同制¶
勑鄭公逵等或以行稱或以才舉進修所¶
致班秩不卑改命序遷各適其用且乗朱¶
輪於郡邸曵長裾於王門士子名官至斯¶
亦不為不遇也立朝案部各敬爾官可依¶
前件¶
　　權知陵州刺史李正卿正除刺史制¶
<pb:KR4c0069_SBCK_036-13a>¶
勑審材之要考察爲先吾之扵人試可乃¶
用李正卿頗闚吏道因假郡符畏法愛人¶
善於其職夫速旌其能則吏勸久於其政¶
則化成未可轉遷就加真秩副吾知奬無¶
怠始終可陵州刺史¶
　　知渭橋院官蘇浰授員外郎依前職¶
　　前進士王績授校書郎江西廵官制¶
勑某官蘇浰甞以幹良分領劇務受任稱¶
職主者上聞績既有成賞安可闕前進士¶
<pb:KR4c0069_SBCK_036-13b>¶
王績亦以藝學籍名太常著其令聞及此¶
慰薦一以課進一以才升咸加班榮同以¶
襃奬臺官校職爾各欽承可依前件¶
　　湖南都押衙監察御史王璀可郴州¶
　　司馬依舊職制¶
勑某官王璀郡司馬之官秩禄頗厚凡在¶
戎行有軍課者多兼命以優寵焉而璀以¶
鞭弭櫜鞬從事征鎮前後主帥咸稱有功¶
宜加新命仍率舊職蓋欲旌往勞而責來¶
<pb:KR4c0069_SBCK_036-14a>¶
効也爾其勉之可兼郴州司馬¶
　　安南告捷軍將黄士傪授銀青光禄¶
　　大夫試殿中監制¶
勑某官黄士傪戎首來降陪臣告捷服勤¶
靡鹽將命無違宜以恩榮奬其勞效貴階¶
崇秩兼而寵之可依前件¶
　　王鎰可刑部員外郎制¶
勑刑曹郎&KR0409;朕詔執事擇可以善於其職¶
者而殿中侍御史王鎰自居殿中能察非¶
<pb:KR4c0069_SBCK_036-14b>¶
法連鞫庶獄多叶平允加以温敏靜專可¶
當是選一歳之獄決在秋冬今方其時宜¶
敬乃職¶
　　京兆府司録㕘軍孫簡可檢校禮部¶
　　員外郎荆南節度判官浙東判官試¶
　　大治評事韓佽可殿中侍御史廵官¶
　　試正字晁朴可試恊律郎充推官同¶
　　制¶
勑某官孫簡等凡使府之制量職之輕重¶
<pb:KR4c0069_SBCK_036-15a>¶
以命官揆時之逺近以進秩俾等衰有常¶
序遷次有常程勞逸均而名分定矣簡自¶
登憲司佐相幕府暨紏天府皆有可稱而¶
佽等亦以文學發身謀畫効用荆陽浙右¶
實籍賓寮况今之公卿大夫皆由此塗出¶
慎爾職事爾無自輕可依前件¶
　　冀州奏事官田練可冀州司馬兼殿¶
　　中侍御史制¶
勑某官田練幹敏立身公勤濟事奉州將¶
<pb:KR4c0069_SBCK_036-15b>¶
之手䟽達軍人之血誠念其忠勞宜有寵¶
擢假憲名扵殿内遷郡秩扵治中兹謂兼¶
榮爾其敬受可依前件¶
　　薛常翽可邢州刺史本州團練使制¶
勑新授深州刺史薛常翽平蔡之役常領¶
偏師實立勲勞遂膺寵任今屬方隅多故¶
將守用能宜以翽之長材居邢之要地故¶
命魚符換郡熊軾移轅夫事至而功成時¶
來而節見此忠良之事業也爾其念之哉¶
<pb:KR4c0069_SBCK_036-16a>¶
可依前件¶
　　牛元翼可檢校左㪚騎常侍深州刺¶
　　史御史大夫制¶
勑某官兼御史中丞權知深州事牛元翼¶
命官之要凡試吏者必俟成効然後即真¶
而元翼有理戎之才扞城之畧權領軍郡¶
能修武經士樂人安厥有成績是用假威¶
臺憲真拜郡符仍以金貂示其兼寵吾聞¶
忠臣立節列士垂名其要無他得時而已¶
<pb:KR4c0069_SBCK_036-16b>¶
勉竭材力副予斯言可依前件¶
　　王衆仲可衡州刺史制¶
勑前䖍州刺史王衆仲聚學修身由文飾¶
吏累經任使頗著良能前牧南康亦聞有¶
政宜新印綬載領藩條而衡湘之間蠻越¶
雜處無以俗陋不慎乃事無以地逺而怠¶
厥心副吾陟明俟汝奏課可依前件¶
　　田盛可金吾將軍勾當左街事制¶
勑右金吾衛將軍田盛夫仕宦至執金吾¶
<pb:KR4c0069_SBCK_036-17a>¶
古今所榮重也而盛生勲德門有文武略¶
居貴介而無佚領誰何而有勞言念徼廵¶
之功宜及轉遷之命處左攝事以表使能¶
可依前件¶
　　陳楚男王府諮議㕘軍君賞可定州¶
　　長史兼御史軍中驅使制¶
勑某官陳君賞夙承義訓幼有令聞專繼¶
弓裘之名通知軍旅之事因仍憲職兼佐¶
郡符敬服寵章勉從任使¶
<pb:KR4c0069_SBCK_036-17b>¶
　　崔承寵可集州刺史制¶
勑太子左諭德崔承寵早登班級亟換星¶
霜自陳力於貴朝屢奉辭於外國職因事¶
博績以勞成就列宫坊既申賛諭之羙分¶
符郡邸佇聞刺舉之能宜勵公心怟承寵¶
命¶
　　前貝州刺史崔鴻可重授貝州刺史¶
　　制¶
勑前貝州刺史崔鴻嘗牧貝丘能修其職¶
<pb:KR4c0069_SBCK_036-18a>¶
及辭印綬頗有去思相時之宜從人之望¶
俾換新命再臨舊邦况聞貯蓄時材諳詳¶
物務而方州思理侯伯薦能勉勤為政之¶
心勿忝知人之舉¶
　　前吉州刺史李繁可依前吉州刺史¶
　　制¶
勑前吉州刺史李繁累奉藩條皆奏課第¶
故移縉雲之政俾牧廬陵之人雖降璽書¶
未臨郡邸屬魚章改造熊軾追還事既謀¶
<pb:KR4c0069_SBCK_036-18b>¶
新職宜仍舊勉率分憂之任庶成來暮之¶
謡¶
　　灜漠州都虞&KR0049;萬重皓可坊州司馬¶
　　制¶
勑某官萬重皓甞資武力早備戎行頗歷¶
艱虞亦聞勤効而藩隅未靖遷轉從宜言¶
念前勞宜加優秩可坊州司馬¶
　　崔墉可河南府法曹參軍制¶
勑鄆曹觀察判官監察御史裏行崔墉文¶
<pb:KR4c0069_SBCK_036-19a>¶
行飾躬公清奉職士林推羙藩府薦能軍¶
旅之間久資其用忠勤之後不殞其名宜¶
拔才於功臣俾試吏於府掾可依前件¶
　　前河陽節度使魏義通授右龍武軍¶
　　綂軍前泗州刺史李進賢授右驍衛¶
　　將軍並檢校常侍兼御史大夫制¶
勑夫文武之才内外迭用軍國之任出入¶
遞遷斯所以優勲賢而均勞逸也某官魏¶
義通以戎功積久榮委旌旄某官李進賢¶
<pb:KR4c0069_SBCK_036-19b>¶
以軍課居多寵分符竹各勤其職咸用所¶
長是以河陽三城鎮靜而不擾泗濱一郡¶
緝理而有勞我有禁軍爾宜分領親信則¶
倚為心膂動用則張為爪牙苟非其人不¶
付此任咸假貂蟬之貴仍兼憲職之榮勉¶
哉二臣無替一志可依前件¶
　　李&KR0007;成等授官制¶
勑黔州觀察使與度支使言&KR0007;成等或蘊¶
蓄能才咨謀是籍或分領劇務課績有成¶
<pb:KR4c0069_SBCK_036-20a>¶
並可奏書各遷憲職勉勤乃事無忝所知¶
可依前件¶
　　馬揔准制追贈亡父請廻贈亡祖制¶
勑夫積善者慶鍾于後顯揚者光昭于先¶
而揔貴為邦君賢為國士荷貽謀之訓用¶
率義之文上獻表章有所陳乞朕念其祖¶
徳襃以臺郎所以復陳寔必興之言慰范¶
喬泣涕之思庶使幽顯兩無恨焉可贈某¶
官¶
<pb:KR4c0069_SBCK_036-20b>¶
　　權知朔州刺史樂璘正授兼御史中¶
　　丞制¶
勑樂璘專習武經旁通吏道試補郡守以¶
觀其能連帥上聞果副所舉夫審官之要¶
在因其所長而任之則政速成而化易就¶
也才既試可官宜即真何以寵之就加憲¶
職可朔州刺史兼御史中丞¶
　　神策軍推官田鑄加官制¶
勑田鑄官列環衛職參禁軍慎檢有聞恭¶
<pb:KR4c0069_SBCK_036-21a>¶
勤無怠頋是勞効例當轉遷郡佐官寮以¶
示兼寵¶
　　裴敞授昭義軍判官裴侔授義成軍¶
　　判官各轉官制¶
勑裴敞等昭義義成今之重鎮實藉賓介¶
以㕘謀猷而二帥皆勤於奉公精於辟土¶
度才而授職循序而請官頗合所宜咸可¶
其奏可依前件¶
　　雲州刺史髙榮朝除太子賔客河東¶
<pb:KR4c0069_SBCK_036-21b>¶
　　都押衙制¶
勑髙榮朝常領銳師入攻堅冦因累奬賞¶
位至專城才有所長宜遷戎職功不可忘¶
兼進榮班勉事元戎無替勞効¶
　　韋綬等賜爵制¶
勑韋綬等去年春夏同奉寢園事集禮成¶
副吾哀敬宜加封爵以報恪勤可依前件¶
　　烏重明等贈官制¶
勑故某官烏重明等夫生樹功勤殁加褒¶
<pb:KR4c0069_SBCK_036-22a>¶
飾有國之常典也重明等在興元初常執¶
勤于奉天策勲為定難無禄即代有勞未¶
圖星嵗屢遷光塵不昧聞鞞之念予心曷¶
忘俾慰幽泉各追顯秩可依前件¶
　　羽林龍武等軍將士各加改轉制¶
勑夫軍衛警則内外嚴爵賞明則忠勤勸¶
爾等咸以材力列于禁營屬去年已來屢¶
陳儀仗雖加賜與未答勤勞因詔有司舉¶
行賞典吾匪虚授爾宜敬承文武班資各¶
<pb:KR4c0069_SBCK_036-22b>¶
從序進可依前件¶
　　新羅賀正使金良忠授官歸國制¶
勑新羅使倉部郎中金良忠等朕以文明¶
御時以仁信柔逺聲教所及駿奔而來况¶
溟漲一隅舟航萬里爾慕我化我圖爾勞¶
隨其等倫命以寵秩無替前効永為外臣¶
可依前件¶
白氏文集卷第三十六¶
