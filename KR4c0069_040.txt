# -*- mode: mandoku-view -*-
#+TITLE: 白氏長慶集
#+DATE: 2015-09-23 10:18:45
#+PROPERTY: LASTPB  <md:KR4c0069_SBCK_031-1a>
#+PROPERTY: JUAN 40


(凡六十八首/)¶
　　　荅元義請上尊號表¶
朕自君臨運逄休㤗時嵗豐稔兇醜殄夷¶此皆宗社降
靈忠賢宣力顧惟寡徳敢受¶鴻名卿中發懇誠上尊美
號雖屬人望難¶貪天功宜悉所懐勿固為請
<pb:KR4c0069_WYG_056-1b>
　　　荅薛萃賀生擒李錡表¶
朕自嗣耿光毎多惕厲念必先于除害志<md:KR4c0069_SBCK_040-5b>¶無忘於安人
李錡大負國恩自貽天罰師¶徒未動于疆埸(音/亦)父子俱
肆於市朝信上天¶之禍淫與率土而同慶省視來表深
鑒乃¶誠所賀知¶
　　　與薛萃詔¶
勅薛萃楊君靖至省所陳謝具悉卿勤王¶之節徇公滅
私事主之誠移忠資孝苟非¶褒贈何以顯揚且清白之
<pb:KR4c0069_WYG_056-2a>
風既自家而刑¶國則寵旌之澤宜因葉以流根式遵追
逺<md:KR4c0069_SBCK_040-6a>¶之經用表教忠之訓是為禮典煩致謝章¶
　　　與嚴礪詔¶
勑嚴礪薛光朝至所陳謝具悉卿徇公竭¶誠臣節克著
揚名濟美子道有光教忠既¶本于義方追逺宜崇於禮
命俾優褒贈爰¶慰孝思秩貴冬官以表過庭之訓封榮
石¶窌(居效/切)用旌徙宅之賢雖示新恩允符舊典逺¶煩陳
謝深見懇誠
<pb:KR4c0069_WYG_056-2b>
　　　與餘慶詔<md:KR4c0069_SBCK_040-6b>¶勅餘慶省所謝陳具悉卿累居衮職時謂¶盡忠自尹洛
師日聞報政臣節既彰於宣¶力子道莫大扵揚名俾光
孝思爰舉禮命¶榮褒冢宰寵賁幽靈式是彞章豈為私
渥¶有煩陳謝深見誠懐¶
　　　荅黄裳請上尊號表¶
朕以薄徳嗣守丕圖不敢荒寜以宏理道¶幸屬嵗時豐
稔兇冦梟夷風兩不愆禮圓¶丘而報本雷霆未震舋(許/刃)
<pb:KR4c0069_WYG_056-3a>
(切與/釁同)太社而服刑斯皆<md:KR4c0069_SBCK_040-7a>¶十聖降靈幽賛寡昧百辟叶徳
馴致和平¶永惟宏名實懼虛美卿上稽祖訓下酌羣¶情
陳獻表章請加徽號暨于王公卿士降¶及耆艾緇黄咸
一乃心各三其請朕甞以¶宰元化者曲成於物法天道
者從欲於人¶雖恤隠泣辜未臻三五之化而樂推欣戴¶
難違億兆之心徳非稱焉讓不獲已勉從¶所請深愧于
懐¶
　　　與從史詔<md:KR4c0069_SBCK_040-7b>¶
<pb:KR4c0069_WYG_056-3b>
勅從史楊幹至省所奏今月七日到潞城¶縣降雪尺餘
兼奏耆老等詣闕請欲立碑¶并手䟽通和劉濟本末事
宜者具悉卿分¶朕之憂求人之瘼時降大雪豐年表祥
豈¶惟澤及土田將使物無疵厲休慶斯在慰¶望良深耆
老等逺詣闕庭請立碑記尋已¶允許當體誠懐以旌政
能無至陳讓知卿¶協比其鄰翼戴為意陳此手䟽發於
血誠¶忠懇彌彰嘉嘆不已永言臣節何日忘之<md:KR4c0069_SBCK_040-8a>¶想當知
悉
<pb:KR4c0069_WYG_056-4a>
　　　與韓臯詔¶
勅韓臯省所陳賀具悉卿朕自守睿圖毎¶思寛政慮先
禁暴念在措刑李錡負國反¶常阻兵干紀未勞師旅已
就誅夷卿宣力¶納忠秉心嫉惡逺陳慶賀深見懇誠想
宜¶知悉¶
　　　與元衡詔¶
勅元衡卿立身許國竭力匡君人之具瞻<md:KR4c0069_SBCK_040-8b>¶予所嘉頼凋
殘是恤逺藉宣風之能利澤¶所資暫輟為霖之用慈和
<pb:KR4c0069_WYG_056-4b>
既敷于兵後恵¶信當洽于言前永念忠勤豈忘寤想計
卿¶行邁已到西川涉逺冐寒固甚勞頓勉加¶綏撫以副
朕懐想宜知悉¶
　　　荅李扞等謝許上尊號表¶
朕自臨萬邦僅經三載位雖託於人上化¶未洽於域中
永念眇身敢當大號卿等義¶深宗室忠盡君親一其情
誠三有陳獻迫<md:KR4c0069_SBCK_040-9a>¶以人望厭于天心遂抑所懐勉從其請
固¶辭而事非獲巳撫徳而何以堪之再省謝¶章彌增愓
<pb:KR4c0069_WYG_056-5a>
厲¶
　　　荅馮伉請上尊號表¶
朕統承大寳時屬小康代謀而吴蜀克清¶示信而華夷
有截斯皆宗社垂祐天地降¶和非予沖人所能馴致卿
上稽十聖之訓¶下酌萬人之心以為不讓强名未傷於
體¶道屈已循物何爽于至公遂抑素懐俯從<md:KR4c0069_SBCK_040-9b>¶衆望雖鴻
名未稱每勞蹐地之心而人欲¶下從即爽法天之徳勉
依勤請良用愧懐
<pb:KR4c0069_WYG_056-5b>
　　　荅長安萬年両縣百姓耆夀等謝許¶上尊號表¶
朕每念雍熈慙未及於億兆永言徽號讓¶已至于二三
而文武具寮緇黄庶老懇陳¶誠欵眀引訓謨開予以天
地無私之心起¶予以聖宗不易之訓以大道者無求於
物¶物尊而不辭至公者非欲其名名立而不<md:KR4c0069_SBCK_040-10a>¶讓迫於固
然之禮不得已而許之卿等誠¶至感通義深欣戴再煩
陳謝益用愧懐¶
　　　荅元素謝上表
<pb:KR4c0069_WYG_056-6a>
卿用兼文武識合變通輟綱領于中朝授¶麾幢於外閫
吏能足以惠物將略足以董¶戎人望所歸予心是頼知
卿已到本鎮當¶慰疲人深藉撫綏之方以安凋弊之俗
日¶期報政嵗望成功勉勤所圖用副朕意¶
　　　荅韓臯請上尊號表<md:KR4c0069_SBCK_040-10b>¶銷沴致和幸逄昌運加名建號豈稱眇身¶而文武具寮
&KR0058;獻庶老引古今之明訓陳¶億兆之懇誠謂徳有所歸
謳謌不可以苟¶讓謂功有所獻徽號不可以固辭遂抑
<pb:KR4c0069_WYG_056-6b>
中¶懐俯從衆望庶增修乎茂實兾克副於鴻¶名卿發誠
自中歸美于上勉依所請彌愧¶于心¶
　　　荅馮伉謝許上尊號表¶
朕以𦕈身嗣于丕業心雖勞於惕厲化未<md:KR4c0069_SBCK_040-11a>¶及於雍熈永
惟强名實懼虚美上自一二¶元老下及億兆&KR0058;人大洽
詢謀眀徴典訓¶增予以巍巍之號感予以顒顒之誠既
迫¶所懐俯從其請卿義深奉上志切戴君再¶省謝陳彌
増愧惕
<pb:KR4c0069_WYG_056-7a>
　　　與顔証詔¶
勅顔証戴岌至省所賀及謝王國清充五¶嶺監軍具悉
卿職在撫綏任兼備禦公勤¶夙著聞望日彰言念于懐
豈忘寤寐乾象<md:KR4c0069_SBCK_040-11b>¶昭感夀星垂文與時相膺有道則見顧
慙¶菲徳何以當之卿戎旅事殷宜有監領葢¶為常例煩
至謝陳想宜知悉¶
　　　與從史詔¶
勅從史省所陳謝追贈亡母并舉薦韋悦¶具悉卿推誠
<pb:KR4c0069_WYG_056-7b>
奉國積慶成家既彰盡節之¶忠宜洽流根之澤雖禄難
逮養巳閟靈于¶九原而孝在顯親宜旌賢於三徙俾崇
封¶贈以極哀榮韋悦既有才能又所諳委卿<md:KR4c0069_SBCK_040-12a>¶即發遣令
赴闕庭卿之忠誠朕所識察豈¶待陳露然後知之載覽
來章益嘉懇切想¶宜知悉¶
　　　與季安詔¶
勅季安省所陳請具悉卿朕纂承鴻業司¶牧蒼生僅致
小康未臻大化實慙薄德未¶稱崇名而華夷兆人内外
<pb:KR4c0069_WYG_056-8a>
羣后屢有勤請¶難於固違卿逺獻表章眀徴典訓納忠
於¶上歸美於君勉從懇誠良用愧悵儲貳者<md:KR4c0069_SBCK_040-12b>¶上繼宗祖
下貞邦家心豈暫忘事或未暇¶尚阻来請當體所懐¶
　　　與高固詔¶
勅高固卿奉國戴君必竭忠節統戎護塞¶克著勲勞自
領藩垣委之心膂忠慤之志¶久而益彰欽歎在懐何甞
暫忘以卿一從¶軍旅多在邉陲嵗月積深勤勞滋久所
宜¶出入中外周旋寵光今授卿檢校尚書右¶僕射御史
<pb:KR4c0069_WYG_056-8b>
大夫兼右羽林軍統軍以端揆<md:KR4c0069_SBCK_040-13a>¶之崇兼環衛之帥遂卿
望闕之戀表朕念¶功之心仍賜卿官告卿宜即赴闕庭
想宜¶知悉¶
　　　祭故贈婕妤孟氏文¶
維元和二年歳次丁亥十二月甲寅朔十¶九日壬申皇
帝遣某官某以庶羞之奠致¶祭于故婕妤之靈曰惟爾
和順積中柔明¶奉上動静合肅雝之體進退得婉孌之
儀¶選自良家備兹内職修令顔以顧徳蘭幽<md:KR4c0069_SBCK_040-13b>¶有香守明
<pb:KR4c0069_WYG_056-9a>
節而保身玊潔無玷方資懿範¶以茂嘉猷彼美有聞于
何不淑&KR0205;兹淪逝¶深用惻傷既卜日晨爰申奠酹以爾
有班¶氏之明智故贈以婕妤以爾有宓妃之¶容姿故塟
于洛浦魂兮不昧歆此誠懐尚饗¶(洛浦原在/長安界)
　　　季冬薦獻太清宫詞文¶
維元和二年歳次丁亥十二月甲寅朔二¶十六日已卯
嗣皇帝臣稽首大聖祖高上¶大道金闕𤣥天元皇大帝
伏以今年司天<md:KR4c0069_SBCK_040-14a>¶臺奏正月三日祀上帝于南郊佳氣充
<pb:KR4c0069_WYG_056-9b>
塞¶四方温潤祥風微起廬州申連理樹一¶株彰義軍節
度使進白烏一鄭滑觀察使¶奏瑞麥五科司天臺奏六
月五日夜鎮星¶見河陽節度使進白雀一荆南節度使
申¶連理樹一本山南西道觀察使申嘉𤓰一¶枚司天臺
奏¶六月十三日夜老人星見河南府申芝草¶両莖司天
臺奏冬至日佳氣充塞瑞雪祁<md:KR4c0069_SBCK_040-14b>¶寒者臣嗣承丕圖肅恭
寅畏祖宗垂慶佳¶瑞薦臻䖍奉禎祥伏深祗惕今時惟
𤣥律¶節及季冬仰薦眀誠敬率恒典謹遣攝太¶尉司徒
<pb:KR4c0069_WYG_056-10a>
平章事杜佑薦獻以聞謹詞¶
　　　與茂昭詔¶
勅茂昭盧校至省所奏請上尊號及建儲¶闈賀誅李錡
并進馬者具悉卿朕以寡徳¶祗嗣丕圖雖致小康豈稱
大號廹於人望¶遂抑予懐永惟强名實愧虚受儲貳者
上<md:KR4c0069_SBCK_040-15a>¶繼宗祖下貞邦家心非蹔忘事或未暇尚¶阻來請宜
體所懐李錡包藏亂心奮發兇¶徳不勞征討自就誅夷
想卿忠誠倍以為¶慰所進馬馴良可尚服御且閑取其
<pb:KR4c0069_WYG_056-10b>
戀主¶之心足表為臣之節再三省覽嘉歎久之¶想宜知
悉¶
　　　荅百寮謝許追逰集宴表¶
在昔哲王居于人上推其憂樂與衆共之¶頃屬三兇薦
興二載連獲凡百有位咸一<md:KR4c0069_SBCK_040-15b>¶其心誠念嘉謀共致昭㤗
今四表無事三¶農有年思與羣情同其具慶是宜削苛
察¶之前弊煦寛裕之新恩仁及下而啓廸歡¶心澤先奏
而導迎和氣昨逄多故主憂且¶使臣勞今致小康上安
<pb:KR4c0069_WYG_056-11a>
則宜下樂庶欲解¶人之愠粗伸推己之恩豈曰殊私煩
於陳¶謝¶
　　　荅李扞謝許逰宴表¶
朕自御萬方僅經三載運逄休泰俗漸和<md:KR4c0069_SBCK_040-16a>¶平當朝野無
虞之時見君臣相遇之樂是¶故去滋彰之化宏優貸之
恩近自宗親下¶及士庶賜其宴衎遂以優逰葢以已之
所¶安思與人之共樂雖夕惕而若厲毎戒志¶於無荒賜
春逰以發生宜助時而有慶卿¶等榮崇宗寺恩重本枝
<pb:KR4c0069_WYG_056-11b>
省所謝陳彌嘉誠¶懇¶
　　　荅劉濟詔¶
勅劉濟省所奏茂昭送卿管内百姓殷進<md:KR4c0069_SBCK_040-16b>¶能等七人奏
前後事由具悉卿為國大臣¶與君同體寡而得衆忠以
忘身毎循公而¶滅私能虚懐以容物與茂昭疆埸(音/亦)之
事小¶有違言曲直是非朕已眀辨卿外崇藩翰¶内賛謨
猷念屈已以為心或難容忍思戴¶君而是力宜務叶和
勉卿寛裕之懐助朕¶含𢎞之化想宜知悉
<pb:KR4c0069_WYG_056-12a>
　　　與柳晟詔¶
勅柳晟卜英琦至省所奏慶雲并進圖者<md:KR4c0069_SBCK_040-17a>¶具悉昌運將
開祥符先見發自和氣聚為¶卿雲捧日而五色相宣垂
天而萬物咸覩¶斯為嘉瑞宜契昇平朕方致小康未臻
大¶化受兹方貺祗惕良深卿以誠事君推美¶奉上獻輪
囷於圖畫陳懇欵於表章披閱¶再三彌增嘉嘆¶
　　　荅薛萃謝授浙東觀察使表¶
卿久踐吏途累聞能政及居藩鎮尤見忠¶勤訓導而羣
<pb:KR4c0069_WYG_056-12b>
黎向方亷察而列郡承式實<md:KR4c0069_SBCK_040-17b>¶嘉乃績每簡予心宜遷雄
劇之藩以廣循¶良之化勉於為理副朕所懐所謝知¶
　　　上元日嘆道文¶
道本無象功成强名生一氣之先為萬物¶之母吹煦寒
暑隂陽節而嵗功成輔相乾¶坤上下交而生物遂故能
阜蕃動植唘廸¶雍熈邦家保安夷夏咸若今以時殷獻
嵗¶節及上元女道士某等奉為皇帝焚香行¶道敬修功
徳伏願聲聞紫極丕降𤣥休大<md:KR4c0069_SBCK_040-18a>¶庇羣生永康四海流光
<pb:KR4c0069_WYG_056-13a>
垂慶億萬斯年¶
　　　畫大羅天尊讃文¶
道用無窮統之者大聖神化不測感之者¶至誠非圖像
無以示儀刑非供養無以展¶嚴敬故一念一禮而福隨
之畫大羅天尊¶者奉為順宗至徳大聖大安孝皇帝忌
辰¶之所造也皇帝祖𤣥元之風嗣清淨之理¶志在善繼
心維孝思申命工人彰施繪事¶粹容儼若真相炳焉憑
志誠而上通垂景<md:KR4c0069_SBCK_040-18b>¶福而下濟詞臣奉詔恭為讃云
<pb:KR4c0069_WYG_056-13b>
真通之象孝感之心率土瞻仰¶在天照臨蓄為精誠發
為圖畫¶如從大羅應念而下¶
　　　荅朱仕眀賀册尊號及恩赦表¶
朕以寡徳嗣承睿圖俯從衆誠勉受鴻稱¶慶之大者豈
在予一人推而廣之宜及爾¶萬姓爰因受册之禮遂施
作解之恩俾與¶羣生同斯大慶卿盡忠訓旅推美奉君
省<md:KR4c0069_SBCK_040-19a>¶兹賀陳深見誠至¶
　　　祭咸安公主文
<pb:KR4c0069_WYG_056-14a>
維元和三年歳次戊子三月癸未某日皇¶帝遣某官某
以庶羞之奠致祭于故咸安¶大長公主覩濬毗伽可敦
之靈曰惟姑柔¶明立性温恵保身靜修徳容動中䂓度
組¶(揔五/切)紃(詳倫/切)之訓既習於公宫湯沐之封遂開於國¶
邑及禮從出降義重和親承渥澤於三朝¶播芳猷於九
姓逺修好信既申協比之姻<md:KR4c0069_SBCK_040-19b>¶殊俗保和實頼肅雍之徳
方憑福履以茂¶輝榮宜降永年遽歸長夜悲深訃告寵
極¶哀榮爰命使臣往申奠禮故鄉不返烏孫¶之曲空傳
<pb:KR4c0069_WYG_056-14b>
歸路雖遥青塚之魂可復逺陳¶薄酹庶鑒悲懐嗚呼尚
饗¶
　　　與仕明詔¶
卿久鎮邉防初膺閫寄式旌勤効俾洽恩¶榮褒徳念功
故進封以示寵忠誠亮節宜¶因實而錫名既表新恩亦
惟舊典今改封<md:KR4c0069_SBCK_040-20a>¶卿丹陽郡王仍改名忠亮勉勤乃事以
副¶所懐想宜知悉¶
　　　與崇文詔
<pb:KR4c0069_WYG_056-15a>
勅崇文段良玭至省所謝亡妻邑號具悉¶卿有濟時之
勲寵居衮職士政承積善之¶慶列在王官俾洽恩光故
加褒贈念梧桐¶之早落不及夫榮追芣苡之遺芳宜從
子¶貴式崇寵命以賁幽靈省兹謝章良用嘉¶歎<md:KR4c0069_SBCK_040-20b>¶　　　祭張敬則文¶
維元和三年嵗次戊子七月辛巳朔二十¶七日丁未皇
帝遣某官某以清酌之奠致¶祭于故鳳翔節度使贈某
官張敬則之靈¶惟爾挺武毅之質負将帥之才名以忠
<pb:KR4c0069_WYG_056-15b>
聞¶位由勤致自膺閫職益茂勲猷恵葺疲氓¶威吞黠虜
一方膏雨千里長城繼博望之¶功勞能恢代業傳子房
之籌略不墜家聲¶方誓山河遽捐舘舎逝川無捨逺日
有時<md:KR4c0069_SBCK_040-21a>¶徽績空存書旗常而播美音容不見聴鼙¶𡔷而増
思永念忠勤彌深軫悼往陳遣奠¶庶鑒悲懐嗚呼尚饗¶
　　　與希朝詔¶
勅希朝劉忠謹至省所奏沙陀突厥共一¶千八百七十
人并駝馬器械歸投事宜具¶悉卿以将帥之才鎮華夷
<pb:KR4c0069_WYG_056-16a>
之要憂勞為國¶忠勇忘家聲動冦戎塵清封略突厥等
嚮¶風輸欵率屬来賔雖慕我懐柔逺無不至<md:KR4c0069_SBCK_040-21b>¶亦因卿威
恵導之使來念其歸投宜有優¶賜今賜衣服及匹段等
自首領已下卿宜¶等第給付其部落家口等逺經跋渉
宜稍¶安存以勸歸心用副注意¶
　　　與元衡詔¶
勅元衡省所奏當管南界外生蠻東凌六¶部落大鬼主
苴春等以所管子弟百姓等¶二千餘戸請内屬黎州并
<pb:KR4c0069_WYG_056-16b>
奏南路蕃界消¶息者具悉卿以文武之才兼将相之任
仁<md:KR4c0069_SBCK_040-22a>¶和下布黎庶獲安威恵旁流蠻夷率附勲¶勤斯著倚
頼彌深欽矚之懐豈忘寤寐生¶蠻部落苴春等久阻聲
教遂此歸投願屬¶黎州請通縣道勉於撫慰以勸將来
所奏¶蕃界事宜具已知悉戎虜雖聞䘮敗封疆¶不可無
虞亦宜隄防用副憂矚¶
　　　與陸庶詔¶
勅陸庶省所奏當管新開福建陸路四百¶餘里者具悉
<pb:KR4c0069_WYG_056-17a>
卿望重周行寄分越徼嘉聞<md:KR4c0069_SBCK_040-22b>¶素著茂政累彰况勤可使
人智能創物廢¶驚波之路開砥石之途捨舊謀新以夷
易¶險財力不費商旅斯通恵既及人動非擾¶下績用可
尚欽嘆良深¶
　　　荅盧䖍謝賜男從史德政碑文并移¶貫屬京兆
　　　　表¶
卿男從史為國重臣自領大藩厥有成績¶公忠茂著政
理殊尤勒石所以表勲賜文¶所以褒徳惟功是念有善
<pb:KR4c0069_WYG_056-17b>
必旌是國舊章<md:KR4c0069_SBCK_040-23a>¶非予私渥昨又請移鄉貫願𨽻京邑家
聲¶益振臣節逾章雖清望標門崇冠山東之¶族而丹心
戀闕恥為闗外之人載省懇誠¶彌深嘉嘆所謝知¶
　　　與宗儒詔¶
敇宗儒卿邦家楨幹班列羽儀甞作股肱¶弼諧無怠及
司管籥鎮靜有方欽重之懐¶寢興不捨春宫之長非賢
不居既簡朕心¶亦符人望今授卿禮部尚書并賜官誥
往<md:KR4c0069_SBCK_040-23b>¶除餘慶東都留守卿宜便與交割即赴上都想¶宜知
<pb:KR4c0069_WYG_056-18a>
悉¶
　　　與希朝詔¶
勅希朝省所奏党項歸投事具悉卿邉隅¶寄重閫外事
繁威行而軍聲外揚信及而¶戎心内附動皆展效進必
盡忠勞績彌彰¶倚望尤切党項拓跋忠敬等頃雖為盜
今¶已經恩懼而歸投情可容恕許其後効以¶補前非卿
宜安存無使疑懼其磨梅部落<md:KR4c0069_SBCK_040-24a>¶等尚能繼至亦許自新
宜加招諭令知朕¶意
<pb:KR4c0069_WYG_056-18b>
　　　與韓𢎞詔¶
勅韓𢎞任光輔至省所陳請具悉卿文武¶全畧邦家重
臣自居大藩厥有成績輯寜¶百姓嚴整三軍使予無憂
惟爾之力省兹¶章奏懇願朝宗誠嘉深𠂻難遂勤請朕
以¶梁宋之地水陸要衝運路咽喉王室藩屏¶人疲易散
非卿之恵不能安師衆難和非<md:KR4c0069_SBCK_040-24b>¶卿之威不能戢今衆方
悦附人又知歸鎮¶撫之間事難暫輟雖戀深雙闕積十
年而¶頗勞然倚為長城捨一日而不可勉卿忠¶力布朕
<pb:KR4c0069_WYG_056-19a>
腹心宜體所懐即㫁來表¶
　　　荅杜佑謝男師損除工部郎中表¶
卿道賛謨猷功成輔弼師損克承訓義雅¶有令名豈惟
賞延兼以能選班行久次頗¶積功勤郎署稍遷未為渥
澤省兹章奏深¶見懇誠所謝知<md:KR4c0069_SBCK_040-25a>¶　　　與嚴礪詔¶
勅嚴礪省所奏進蒼角鷹六聫具悉卿任¶重列藩寄兼
外閫事皆奉上動必竭誠時¶屬勁秋致兹鷙鳥調習成
<pb:KR4c0069_WYG_056-19b>
性進獻及時取¶其効用之能足表盡忠之節¶
　　　與韓𢎞詔¶
勅韓𢎞卿苦心奉國極慮撫人恵彼一方¶于兹十載厯
展勤王之効累陳戀闕之誠¶才以任彰節因事著不加
殊寵何表成功<md:KR4c0069_SBCK_040-25b>¶夫外擁旌旄爪牙之任重内㕘台衮股
肱¶之寄深以爾一心授兹二柄永言倚頼當¶副誠懐今
除卿同中書門下平章事依前¶宣武軍節度等使餘並
如故并賜官告往¶想宜知悉
<pb:KR4c0069_WYG_056-20a>
　　　荅王鍔陳讓淮南節度使表¶
卿自領大藩累彰殊効恵安百姓表正一¶方雖戀闕誠
深然殿邦寄切既執圭而肆¶覲宜返斾而勞旋况淮海
要衝旌旄重任<md:KR4c0069_SBCK_040-26a>¶永言共理已有成功方注意于撫綏何
瀝¶誠而陳讓難允來請宜體所懐¶
　　　荅韓𢎞讓同平章事表¶
致理之道審官為先以卿有文武之才故¶授卿以將相
之任所冀外為藩翰張爪牙¶之威内贊謨猷宣股肱之
<pb:KR4c0069_WYG_056-20b>
力僉諧允屬衆¶望攸歸方注意於安危何執謙而陳讓
所¶進官告今却賜卿無或再辭即㫁来表¶
　　　畫大羅天尊讃文<md:KR4c0069_SBCK_040-26b>¶唐元和已丑歳四月十四日畫大羅天尊¶一軀成奉為
睿聖文武皇帝降誕之辰所¶造惟嵗之春惟月之望誕
千年一聖之始¶降百祥萬夀之初電繞樞而夜明雷出
震¶而時泰皇帝孝敬寅畏憂勤勞謙以謂無¶疆之休雖
肇自于元聖莫大之慶思廣被¶于羣生爰命國工俾陳
<pb:KR4c0069_WYG_056-21a>
繪事真相儼若𤣥¶風穆如疑從大羅感聖而降至誠上
通於¶一徳景福旁濟於萬靈休命耿光自茲無<md:KR4c0069_SBCK_040-27a>¶極詞臣
承詔恭為贊曰¶
大羅天兮髙不測浩無倪兮杳無極¶中有聖兮無上尊
惟𤣥徳兮可升聞¶圖相好兮仰髙真誠上感兮福下臻¶
俾百祥兮與萬夀配聖日兮而長新¶
　　　荅韓𢎞再讓平章事表¶
將相兼委實難其人非其徳不可謬承當¶其才不在懇
<pb:KR4c0069_WYG_056-21b>
讓朕非虚授卿勿固辭宜㫁¶来章即奉成命巳具前詔
當體朕懐<md:KR4c0069_SBCK_040-27b>¶　　　畫元始天尊讃(并序/)¶
元者諸天之先始者萬靈之母混而成一¶强以為名至
哉無上尊得以是為號正月¶二十有三日徳宗神武孝
文皇帝在九仙¶之月遏八音之日也皇帝教𢎞𤣥訓業
奉¶真宗承文祖之貽謀申孝孫之誠敬以謂¶元始天尊
者真儀不逺隨相而生神用無¶方應念而至故命設繪
<pb:KR4c0069_WYG_056-22a>
素展儀刑五彩彰¶施七寳嚴飾所以表當宁之瞻仰感
在天<md:KR4c0069_SBCK_040-28a>¶之聖神通𤣥應於希夷集靈祐于&KR0388;蠁(許両/切)詞¶臣
承命跪唱讃云¶
𤣥聖何在天上天欲往從之窅無縁¶命工設色五彩宣
忽如真相見于前¶聖應聖兮𤣥又𤣥薦百福兮垂萬年¶
　　　北齊驃騎大将軍髙敖曺讃(并序¶奉/勅撰)¶
髙昂字敖曺渤海蓨(他厯/切)人也姿體甚異膽力¶過人累
經戰伐皆著功績官至驃騎大将<md:KR4c0069_SBCK_040-28b>¶軍儀同三司冀州刺
<pb:KR4c0069_WYG_056-22b>
史其勇敢忠壯冠于¶一時時稱為名将後竟以攻戰死
于王事¶年四十八贈太尉謚曰忠武贊曰¶
敖曺之容好配子羽生揚勲烈¶死謚忠武武不顧身忠
不忘主¶誠哉選士無以貎取¶
　　　與驃國王雍羌書¶
勅驃國王雍羌卿性𢎞毅勇代濟貞良訓¶撫師徒鎮寜
邦部欽承王化思奉朝章得<md:KR4c0069_SBCK_040-29a>¶睦隣之善謀秉事大之眀
義又令愛子逺¶赴闕庭萬里納忠一心禀命誠信彌著
<pb:KR4c0069_WYG_056-23a>
嘉¶想益深今授卿撿挍太常卿并卿男舒難¶陀那及元
佐摩訶思那等二人亦各授官¶告往至宜領之此所以
表卿勲勤申朕恩¶禮敬受新命永為外臣勉𢎞令圖以
副遐¶矚今有少信物具如别錄想宜知悉也冬¶寒卿比
平安官吏百姓等並存問之遣書¶指不多及<md:KR4c0069_SBCK_040-29b>¶　　　與季安詔¶
勅季安劉清潭至省所奏貝州宗城縣百¶姓劉宏為母
病割股充祭事宜具悉卿任¶重弼諧寄深鎭守勤撫綏
<pb:KR4c0069_WYG_056-23b>
之政贊爕理之¶功至使部人忘身展孝雖因心有感誠
化¶我之時風而率下可知足表卿之理行省¶茲陳奏欽
嘆良深¶
　　　荅杜兼謝上河南少尹知府事表¶
三川封畿實重其任貳職綱紀亦難其人<md:KR4c0069_SBCK_040-30a>¶卿素懐噐能
累著聲績亞理以眀慎選専¶領以展長才知已下車當
親撫綏佇聞報¶政用副憂勤所謝知¶
　　　代忠亮荅吐蕃東道節度使論結都¶離等書(奉/勑)
<pb:KR4c0069_WYG_056-24a>
　　　　(撰/)¶
大唐四鎮北庭行軍涇原等州節度使撿¶校工部尚書
兼御史大夫丹陽郡王朱忠¶亮致書大藩東道節度使
論公都監軍使¶論公麾下專使辱問悚慰良深國家與
吐<md:KR4c0069_SBCK_040-30b>¶蕃代為舅甥日修鄰好雖曰兩國有同一¶家至于封
疆尤貴和叶忽枉来問稍&KR0446;素¶誠雖有過言敢以𠂻告
来書云頻見燒草¶何使如然者至如時警邉防嵗焚宿
草葢¶是毎年常事何忽今日形言况牛馬因風¶猶出疆
<pb:KR4c0069_WYG_056-24b>
以相及草木延火縱近境而何傷¶遽懐異端未敢聞命
又云去年忽生異見¶近界築城者且國雖通好軍不徹
警近邉¶修緝彼此尋常况城是漢城地非蕃地豈<md:KR4c0069_SBCK_040-31a>¶&KR0446;通
理何致深疑靜言思之誰生異見頃¶當報牒彼已息訟
今又再言寜無慙徳又¶云皇天無親有徳即輔者皇帝
君臨萬方¶迨及四載道光日月徳動乾坤南北東西¶化
無不及若非皇天輔徳明神福仁西域¶何為歸誠南蠻
何為慕化風雨何因大順¶嵗時何因屢豐則神助天親
<pb:KR4c0069_WYG_056-25a>
可眀驗矣彼¶若無故生疑無端結怨但思小利不務逺¶
圖則咎孽之生&KR0178;不在此永言取笑却請<md:KR4c0069_SBCK_040-31b>¶三思又云漢
之臣下頻有叛逆者近以吳¶蜀小冦暫肆猖狂未及討
除尋以殄滅皇¶威不露妖沴自清豈假彼蕃逺思傍助
忠¶亮謬䝉恩渥叨在藩垣恭守邉隅幸鄰封¶壤縱未能
為漢名将亦不可謂秦無人輒¶獻直言以袪深惑願推
誠信同保始終各¶勉令圖以求多福嵗暮嚴冬惟所履
安勝¶逺垂恵貺愧佩殊深今因押衙廻亦有少¶荅信具
<pb:KR4c0069_WYG_056-25b>
如别紙恕輕尠也不具忠亮敬白<md:KR4c0069_SBCK_040-32a>¶　　　與南詔清平官書¶
勅南詔清平官叚諾突李附覽㸑何棟尹¶輔首段谷普
李异傍鄭蠻利等段史倚至¶知異牟尋䘮逝朕以義重
君臣情深軫悼¶卿等哀慕所切當何可任又知閤勸繼
業¶撫人輸誠奉教蒸黎咸乂封部獲安皆是¶卿等同竭
忠謀佐成休績永言及此嘉慰¶良深勉終令圖以嗣遐
矚今遣諫議大夫¶兼御史中丞段平仲持節册命閤勸
<pb:KR4c0069_WYG_056-26a>
想當<md:KR4c0069_SBCK_040-32b>¶悉之卿等各有少信物具如别録至宜領¶也春寒
卿等各得平安好遣書指不多及¶
　　　荅王鍔賀賑恤江淮徳音表¶
水旱流行江淮艱食朕眀申詔㫖親遣使¶臣蠲其逋租
賑以公廪爰與利物之利用¶表憂人之憂庶俾疲民均
霑恵澤卿克勤¶乃職共理為心省茲賀陳深見誠意¶
　　　與茂昭詔¶
勅茂昭盧校至省所陳奏具悉卿翼戴君<md:KR4c0069_SBCK_040-33a>¶親出入将相
<pb:KR4c0069_WYG_056-26b>
久專戎閫累覲王庭忠勞必¶竭其智謀誠懇每形於章
表近者志在憂¶國慮及安邉請率精兵親防黠虜朕以
卿¶當管軍鎮寄重事殷實藉撫綏用安封部¶雖未允所
請而深嘉乃誠今又宻奏恒州¶具申事體曲盡忠勤之
節備知丹赤之心¶言念再三發于嗟嘆眷重之至併在
予懐¶想宜知悉¶
　　　與潘孟陽詔<md:KR4c0069_SBCK_040-33b>¶勅孟陽卿夙懐才畧早振聲猷厯踐班行¶累彰績効自
<pb:KR4c0069_WYG_056-27a>
守闗輔克舉藩條恵及蒸黎¶威行軍鎮永言所任未展
其能朕以東川¶蜀門重鎮弊承軍後雄壓險中思得忠
勤¶之臣撫此凋殘之俗量才注意無以易卿¶今授卿劒
南東川節度觀察使并賜官¶告往想宜知悉¶
　　　荅宰相杜佑等賀徳音表¶
古先聖王託于人上與百姓同其欲與天<md:KR4c0069_SBCK_040-34a>¶下共其憂唯
推是心可底于道朕臨御萬¶國迨兹五年惕厲之懐雖
勤于夙夜愆伏¶之候猶害於嵗時思革弊以救災在濟
<pb:KR4c0069_WYG_056-27b>
人¶而損己是用欽刑緩死責巳䘏貧罷郡國¶之貢珍省
宫廏之煩費延春令而布仁行¶恵先南風而解愠阜財
庶憑歡心以召和¶氣卿等或匪躬獻替或悉力弼諧唘
沃之¶間已申霖雨之用爕理之際佇見陰陽之¶和各宜
勉之以輔予理所賀知<md:KR4c0069_SBCK_040-34b>¶　　　荅宗正卿李詞等賀徳音表¶
朕統承鴻緒子育蒼生累嵗有秋今春不¶雨在陰陽之
數雖有盈虚為父子之心敢¶忘惻隠俾除人弊以盪嵗
<pb:KR4c0069_WYG_056-28a>
災卿等任重宗¶卿恩連屬籍省兹陳賀深見忠誠¶
　　　荅将軍方元蕩等賀徳音表¶
朕以時陽舛候春澤愆期思備旱之方無¶如貶省務動
天之徳莫若精誠是以修已¶䘏人去煩節用冀荅天戒
以致時和卿志<md:KR4c0069_SBCK_040-35a>¶竭邦家職修軍衛省茲表章深用嘉之
所¶賀知¶
　　　與迴鶻可汗書¶
皇帝敬問迴鶻可汗夏熱想比佳適可汗¶有雄武之姿
<pb:KR4c0069_WYG_056-28b>
英果之畧統制諸部君長一¶方纂承前修繼守舊好故
得邑落藩盛士¶馬精强連挫西戎永藩中夏况嚮風之
義¶毎勤于朝聘事大之敬常見於表章動皆¶由𠂻言必
合禮朕所以深嘉忠欵遐想風<md:KR4c0069_SBCK_040-35b>¶䂓至於寢興不忘嘆矚
勉宏令徳用副誠¶懐達覧将軍等至省表其馬數共六
千五¶百匹據所到印納馬都二萬匹都計馬價¶絹五十
萬匹縁近嵗以来或有水旱軍國¶之用不免闕供今數
内且方圓支二十五¶萬匹分付達覧将軍便令歸國仍
<pb:KR4c0069_WYG_056-29a>
遣中使¶送至界首雖都數未得盡足然来使且免¶稽留
貴副所須當悉此意頃者所約馬數¶葢欲事可久長何
者付絹少則彼意不充<md:KR4c0069_SBCK_040-36a>¶納馬多則此力致歉馬數漸廣
則欠價漸¶多以斯商量宜有定約彼此為便理甚昭¶然
况與可汗禮在往来義存終始親鄰既¶通于累代恩好
益&KR0779;于往時所以萬里推¶誠期于一言見信逺思明智
固體朕心其¶東都太原置寺此令人勾當事縁功德理¶
合精嚴又有彼國師僧不必更勞人撿挍¶其見撚拓勿
<pb:KR4c0069_WYG_056-29b>
施鄔達于等今並放歸所令帝¶徳将軍安慶雲供養師
僧請住外宅又令<md:KR4c0069_SBCK_040-36b>¶骨都禄将軍充撿挍功德使其安立
請隨¶般次放歸本國者並依来奏想宜知悉今¶賜少物
具如别録内外宰相及判官摩尼¶師等並各有賜物至
宜准數分付内外宰¶相官吏師僧等並存問之遣書指
不多及¶
　　　與韋丹詔¶
勅韋丹竇從直至省所陳賀并奏江饒等¶四州旱損其
<pb:KR4c0069_WYG_056-30a>
所欠供軍留州錢米等並已¶放免又奏權减俸及修造
陂堰并勸課種<md:KR4c0069_SBCK_040-37a>¶蒔粟麥等事宜具悉朕頃緣時旱慮害
農¶功雖推咎已之心敢望動天之徳而未逾¶浹日膏澤
沛然仰荷𤣥休俯增祗惕卿喜¶深稱慶忠切分憂既覽
賀陳兼詳奏請至¶如蠲逋以䘏人隠减俸以濟軍須抑
末業¶而移風務兹菽麥防旱年而歉雨修利陂¶塘皆合
其宜並依所奏非卿公勤奉上仁¶惻發中則共理之心
不能至此再三興歎¶一二難申勉于始終以副朕意想
<pb:KR4c0069_WYG_056-30b>
宜知悉<md:KR4c0069_SBCK_040-37b>¶　　　與從史詔¶
敇從史史澣至省所陳謝具悉卿亡父早¶踐班榮久著
偉績永言褒贈自叶典常况¶卿孝友承家勤勞事國念
兹忠節皆禀義¶方将慰匪莪之心宜流自葉之澤豈為
殊¶渥頻至謝章¶
　　　荅宰相杜佑等賀徳音表¶
朕以春候發生歳功資始順陽和而布政¶賑貧乏而勸
<pb:KR4c0069_WYG_056-31a>
農載念罪人因除弊事隨其<md:KR4c0069_SBCK_040-38a>¶所利施以為恩富庶之端
實漸于此卿等¶義敦宗戚誠竭君親省兹賀陳用增嘉
歎¶
　　　與孫璹詔¶
敇孫璹劉徳恵至省所進隴右地圖兼進¶戰車陣圖車
様及奏陳収復河湟事宜者¶具悉卿尹兹右輔固乃西
疆創制戎車繕¶修軍實思収故地誓立殊勲載覽陣圖
兼¶詳所奏誠得開邉之畧益加報國之心斯¶謂盡忠彌
<pb:KR4c0069_WYG_056-31b>
增注意眷言所至無忘于懐<md:KR4c0069_SBCK_040-38b>¶　　　與李良僅詔¶
敇李良僅卿久在軍門習知邉事居常恭¶恪動必忠勤
眷乃才良可分憂寄今授卿¶延州刺史兼安塞軍使并
賜官告往延州¶既兼軍鎮且雜蕃戎防遏撫綏兩須得
所¶宜勉所任用副朕懐¶
　　　答京兆府二十四縣耆夀謝賑貸表¶
朕勤求人隠慎䘏農功念播植之時必資¶首種慮懸罄
<pb:KR4c0069_WYG_056-32a>
之日多乏見糧将便公私宜<md:KR4c0069_SBCK_040-39a>¶從歛散卿等名登庶老業
守先疇各勉農¶人以副朕意所謝知<md:KR4c0069_SBCK_040-39b>¶　
　
　
　
　
　
<pb:KR4c0069_WYG_056-32b>
　
　
　
　
　
　
　
　白氏長慶集巻五十七

<pb:KR4c0069_WYG_057-1a>
欽定四庫¶全<md:KR4c0069_SBCK_041-1a>¶書
　白氏長慶集巻五十八¶
　　　　　　　　　　　　唐　白居易　撰
　　
