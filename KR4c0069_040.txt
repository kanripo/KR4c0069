# -*- mode: mandoku-view; -*-
#+TITLE: 白氏文集
#+DATE: 2015-09-11 08:22:16.963118
#+PROPERTY: ID KR4c0069
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 40
#+PROPERTY: FILE SB04n0441-040白氏長慶集-卷第四十.
<pb:KR4c0069_SBCK_040-1a>¶
白氏文集卷第四十¶
　翰林制詔四　勑書批答祭文賛詞附¶
　　凡六十八首¶
　答元義等請上尊號表¶
　答薛萃賀生擒李錡表¶
　與薛萃詔¶
　與嚴礪詔¶
　與餘慶詔¶
　答黄裳請上尊號表¶
<pb:KR4c0069_SBCK_040-1b>¶
　與從史詔¶
　與韓臯詔¶
　與元衡詔¶
　答李扞等謝許上尊號表¶
　答馮伉請上尊號表¶
　答長安萬年兩縣百姓耆壽等謝許上¶
　尊號表¶
　答元素謝上表¶
　答韓臯請上尊號表¶
<pb:KR4c0069_SBCK_040-2a>¶
　答馮伉謝許上尊號表¶
　與顔証詔¶
　與從史詔¶
　與季安詔¶
　與高固詔¶
　祭故贈婕妤孟氏文¶
　季冬薦獻太清宫詞文¶
　與茂昭詔¶
　答百寮謝許追遊集宴表¶
<pb:KR4c0069_SBCK_040-2b>¶
　答李扞謝許遊宴表¶
　答劉濟詔¶
　與柳晟詔¶
　答薛萃謝授浙東觀察使表¶
　上元日歎道文¶
　𦘕大羅天尊讃文¶
　答朱仕明賀冊尊號及恩赦表¶
　祭咸安公主文¶
　與仕明詔¶
<pb:KR4c0069_SBCK_040-3a>¶
　與崇文詔¶
　祭張敬則文¶
　與希朝詔¶
　與元衡詔¶
　與陸庻詔¶
　答盧䖍謝賜男從史德政碑文并移貫¶
　屬亰兆表¶
　與宗儒詔¶
　與希朝詔¶
<pb:KR4c0069_SBCK_040-3b>¶
　與韓弘詔¶
　答杜佑謝男師損除工部郎中表¶
　與嚴礪詔¶
　與韓弘詔¶
　答王鍔陳讓淮南節度使表¶
　答韓弘讓同平章事表¶
　𦘕大羅天尊讃文¶
　答韓弘再讓平章事表¶
　𦘕元始天尊讃¶
<pb:KR4c0069_SBCK_040-4a>¶
　北齊驃&KR0016;大將軍高敖曹讚¶
　與驃國王雍羗書¶
　與季安詔¶
　答杜兼謝上河南少尹知府事表¶
　代忠亮答吐蕃東道節度使論結都離¶
　等書¶
　與南詔淸平官書¶
　答王鍔賀賑恤江淮德音表¶
　與茂昭詔¶
<pb:KR4c0069_SBCK_040-4b>¶
　與潘孟陽詔¶
　答宰相杜佑等賀德音表¶
　答宗正卿李詞等賀德音表¶
　答將軍方元蕩等賀德音表¶
　與迴鶻可汗書¶
　與韋丹詔¶
　與從史詔¶
　答宰相杜佑等賀德音表¶
　與孫璹詔¶
<pb:KR4c0069_SBCK_040-5a>¶
　與李良僅詔¶
　答京兆府二十四縣耆壽謝賑貸表¶
　　答元義等請上尊號表¶
朕自君臨運逢休泰時歲豐稔兇醜殄夷¶
此皆宗社降靈忠賢宣力顧惟寡德敢受¶
鴻名卿中發懇誠上尊羙號雖屬人望難¶
貪天功宜悉𫠦懐勿固爲請¶
　　答薛萃賀生擒李錡表¶
朕自嗣耿光毎多惕厲念必先於除害志¶
<pb:KR4c0069_SBCK_040-5b>¶
無忘於安人李錡大負國恩自貽天罸師¶
徒未動於疆塲父子俱肆扵市朝信上天¶
之禍淫與率土而同慶省視來表深鑒乃¶
誠𫠦賀知¶
　　與薛萃詔¶
勑薛萃楊君靖至省𫠦陳謝具悉卿勤王¶
之節徇公滅私事主之誠移忠資孝苟非¶
褒贈何以顯揚且清白之風既自家而刑¶
國則寵旌之澤宜因葉以流根式遵追遠¶
<pb:KR4c0069_SBCK_040-6a>¶
之經用表教忠之訓是爲禮典煩致謝章¶
　　與嚴礪詔¶
勑嚴礪薛光朝至𫠦陳謝具悉卿徇公竭¶
誠臣節克著揚名濟羙子道有光教忠既¶
本於義方追遠宜崇於禮命俾優褒贈爰¶
慰孝思秩貴冬官以表過庭之訓封榮石¶
窌用旌徙宅之賢雖亦新恩&KR0098;符舊典遠¶
煩陳謝深見懇誠¶
　　與餘慶詔¶
<pb:KR4c0069_SBCK_040-6b>¶
勑餘慶省𫠦謝陳具悉卿累居衮職時謂¶
盡忠自尹洛師日聞報政臣節既彰於宣¶
力子道莫大於揚名俾光孝思爰舉禮命¶
榮褒冢宰寵賁幽靈式是彞章豈爲私渥¶
有煩陳謝深見誠懐¶
　　答黄裳請上尊號表¶
朕以薄德嗣守丕圖不敢荒寜以弘理道¶
幸屬歲時豐稔兇寇梟夷風雨不愆禮圓¶
丘而報本雷霆未震舋大社而服刑斯皆¶
<pb:KR4c0069_SBCK_040-7a>¶
十聖降靈幽賛寡昧百辟叶德馴致和平¶
永惟弘名實懼虚羙卿上稽祖訓下酌群¶
情陳獻表章請加徽號洎于王公卿士降¶
及耆艾緇黄咸一乃心各三其請朕嘗以¶
宰元化者曲成扵物法天道者從欲於人¶
雖恤隱泣辜未臻三五之化而樂推欣戴¶
難違億兆之心德非稱焉讓不獲巳勉從¶
𫠦請深愧于懐¶
　　與從史詔¶
<pb:KR4c0069_SBCK_040-7b>¶
勑從史楊幹至省𫠦奏今月七日到潞城¶
縣降雪尺餘兼奏耆老等詣闕請欲立碑¶
并手䟽通和劉濟本末事宜者具悉卿分¶
朕之憂求人之瘼時降大雪豐年表祥豈¶
惟澤及土田將使物無疵厲休慶斯在慰¶
望良深耆老等遠詣闕庭請立碑紀尋已¶
&KR0098;許當體誠懐以旌政能無至陳讓知卿¶
恊比其鄰翼戴爲意陳此手䟽發扵血誠¶
忠懇彌彰嘉歎不巳永言臣節何日忘之¶
<pb:KR4c0069_SBCK_040-8a>¶
想宜知悉¶
　　與韓臯詔¶
勑韓臯省𫠦陳賀具悉卿朕自守睿圖毎¶
思寛政慮先禁暴念在措刑李錡負國反¶
常阻兵干紀未勞師旅巳就誅夷卿宣力¶
納忠秉心嫉惡遠陳慶賀深見懇誠想宜¶
知悉¶
　　與元衡詔¶
勑元衡卿立身許國竭力匡君人之具瞻¶
<pb:KR4c0069_SBCK_040-8b>¶
予𫠦嘉頼凋殘是䘏遠籍宣風之能利澤¶
𫠦資暫輟爲霖之用慈和既敷於兵後惠¶
信當洽於言前永念忠勤豈忘寤想計卿¶
行邁巳到西川涉遠冐寒固甚勞頓勉加¶
綏撫以副朕懐想宜知悉¶
　　答李扞等謝許上尊號表¶
朕自臨萬&KR0022;僅經三載位雖託於人上化¶
未洽扵域中永念眇身敢當大號卿等義¶
深宗室忠盡君親一其情誠三有陳獻迫¶
<pb:KR4c0069_SBCK_040-9a>¶
以人望厭于天心遂抑𫠦懐勉從其請固¶
辭而事非獲巳撫德而何以堪之再省謝¶
章彌增愓厲¶
　　答馮伉請上尊號表¶
朕統承大寳時屬小康伐謀而呉蜀克清¶
示信而華夷有截斯皆宗社垂祐天地降¶
和非予沖人𫠦能馴致卿上稽十聖之訓¶
下酌萬人之心以爲不讓強名未傷於體¶
道屈巳徇物何爽於至公遂抑素懐俯從¶
<pb:KR4c0069_SBCK_040-9b>¶
衆望雖鴻名未稱每勞蹐地之心而人欲¶
下從即爽法天之德勉依勤請良用愧懐¶
　　答長安萬年兩縣百姓耆壽等謝許¶
　　上尊號表¶
朕每念邕熈慙未及扵億兆永言徽號讓¶
巳至于再三而文武具寮緇黄庻老懇陳¶
誠欵明引訓謨開予以天地無私之心起¶
予以聖宗不易之訓以大道者無求於物¶
物尊而不辭至公者非欲其名名立而不¶
<pb:KR4c0069_SBCK_040-10a>¶
讓迫於固然之理不得已而許之卿等誠¶
至感通義深欣戴再煩陳謝益用愧懐¶
　　答元素謝上表¶
卿用兼文武識合變通輟綱領於中朝授¶
麾幢扵外閫吏能足以惠物將略足以董¶
戎人望𫠦歸予心是頼知卿巳到本鎮當¶
慰疲人深藉撫綏之方以安凋弊之俗日¶
期報政歲望成功勉勤𫠦圖用副朕意¶
　　答韓臯請上尊號表¶
<pb:KR4c0069_SBCK_040-10b>¶
銷沴致和幸逢昌運加名建號豈稱眇身¶
而文武具寮黎獻庻老引古今之明訓陳¶
億兆之懇誠謂徳有𫠦歸謳謌不可以苟¶
讓謂功有𫠦獻徽號不可以固辭遂抑中¶
懐俯從衆望庻增修乎茂實冀克副於鴻¶
名卿發誠自中歸羙于上勉依𫠦請彌愧¶
于心¶
　　答馮伉謝許上尊號表¶
朕以𦕈身嗣于丕業心雖勞扵惕厲化未¶
<pb:KR4c0069_SBCK_040-11a>¶
及於邕熈永惟強名實懼虚羙上自一二¶
元老下及億兆黎人大洽詢謀明徴典訓¶
增予以巍巍之號感予以顒顒之誠既迫¶
𫠦懐俯從其請卿義深奉上志切戴君再¶
省謝陳彌增愧惕¶
　　與顔証詔¶
勑顔証戴岌至省𫠦賀及謝王國清充五¶
嶺監軍具悉卿職在撫綏任兼備禦公勤¶
夙著聞望日彰言念于懐豈忘寤寐乾象¶
<pb:KR4c0069_SBCK_040-11b>¶
昭感壽星垂文與時相膺有道則見顧慙¶
菲德何以當之卿戎旅事殷宜有監領蓋¶
爲常例煩至謝陳想宜知悉¶
　　與從史詔¶
勑從史省𫠦陳謝追贈亡母并舉薦韋恱¶
具悉卿推誠奉國積慶承家既彰盡莭之¶
忠宜洽流根之澤雖禄難逮養巳閟靈於¶
九原而孝在顯親宜旌賢於三徙俾崇封¶
贈以極哀榮韋恱既有才能又𫠦諳委卿¶
<pb:KR4c0069_SBCK_040-12a>¶
即發遣令赴闕庭卿之忠誠朕𫠦識察豈¶
待陳露然後知之載覽來章益嘉懇切想¶
宜知悉¶
　　與季安詔¶
勑季安省𫠦陳請具悉卿朕纂承鴻業司¶
牧蒼生僅致小康未臻大化實慙薄德未¶
稱崇名而華夷兆人内外群后屢有勤請¶
難於固違卿遠獻表章明徴典訓納忠於¶
上歸羙扵君勉從懇誠良用愧惕儲貳者¶
<pb:KR4c0069_SBCK_040-12b>¶
上繼宗祖下貞&KR0022;家心豈暫忘事或未睱¶
尚阻來請當體𫠦懐¶
　　與高固詔¶
勑高固卿奉國戴君必竭忠節統戎護塞¶
克著勲勞自領藩垣委之心膂忠慤之志¶
乆而益彰欽歎在懐何甞暫忘以卿一從¶
軍旅多在邊陲歲月積深勤勞滋乆𫠦宜¶
出入中外周旋寵光今授卿檢校尚書右¶
僕射御史大夫兼右羽林軍綂軍以端揆¶
<pb:KR4c0069_SBCK_040-13a>¶
之崇兼環衞之帥遂卿望闕之戀表朕念¶
功之心仍賜卿官告卿宜即赴闕庭想宜¶
知悉¶
　　祭故贈婕妤孟氏文¶
維元和二年歳次丁亥十二月甲寅朔十¶
九日壬申皇帝遣某官某以庻羞之奠致¶
祭于故婕妤之靈自惟爾和順積中柔明¶
奉上動静合肅邕之體進退得婉孌之儀¶
選自良家備兹内職修令顔以顔德蘭幽¶
<pb:KR4c0069_SBCK_040-13b>¶
有香守明節而保身玉㓗無玷方資懿範¶
以茂嘉猷彼羙有聞于何不淑&KR0205;兹淪逝¶
深用惻傷既卜日辰爰申奠酹以爾有班¶
氏之明智故贈以婕妤以爾有宓妃之淑¶
容故葬於洛浦魂兮不昧歆此誠懐尚饗¶
　　季冬薦獻太清宫詞文¶
維元和二年歲次丁亥十二月甲寅朔二¶
十六日己卯嗣皇帝臣稽首大聖祖高上¶
大道金闕玄元天皇大帝伏以今年司天¶
<pb:KR4c0069_SBCK_040-14a>¶
臺奏正月三日祀上帝于南郊佳氣充塞¶
四方溫潤祥風微起廬州申連理李𣗳一¶
株彰義軍節度使進白烏一鄭滑觀察使¶
奏瑞麥五科司天臺奏六月五日夜鎮星¶
見河陽節度使進白雀一荆南節度使申¶
連理𣗳一夲山南西道觀察使申嘉瓜一¶
枚司天臺奏¶
六月十三日夜老人星見河南府申芝草¶
兩莖司天臺奏冬至日佳氣充塞瑞雪祁¶
<pb:KR4c0069_SBCK_040-14b>¶
寒者臣嗣承丕圖肅恭寅畏祖宗垂慶嘉¶
瑞荐臻䖍奉禎祥伏深祗惕今時惟玄律¶
節及季冬仰薦明誠敬率恒典謹遣攝太¶
尉司徒平章事杜佑薦獻以聞謹詞¶
　　與茂昭詔¶
勑茂昭盧校至省𫠦奏請上尊號及建儲¶
闈賀誅李錡并進馬者具悉卿朕以寡德¶
祗嗣丕圖雖致小康豈稱大號迫於人望¶
遂抑予懐永惟強名實愧虚受儲貳者上¶
<pb:KR4c0069_SBCK_040-15a>¶
繼宗祖下貞&KR0022;家心非蹔忘事或未暇尚¶
阻來請宜體𫠦懐李錡包藏亂心奮發兇¶
德不勞征討自就誅夷想卿忠誠倍以爲¶
慰𫠦進馬馴良可尚服御且閑取其戀主¶
之心足表爲臣之節再三省覽嘉歎乆之¶
想當知悉¶
　　答百寮謝許追遊集宴表¶
在昔&KR0530;王居于人上推其憂樂與衆共之¶
須屬三兇荐興二載連獲凡百有位咸一¶
<pb:KR4c0069_SBCK_040-15b>¶
其心誠念嘉謀共致昭泰今四表無事三¶
農有年思與群情同其具慶是宜削苛察¶
之前弊煦寛&KR0073;之新恩仁及下而啓廸歡¶
心澤先春而導迎和氣昨逢多故主憂且¶
使臣勞今致小康上安則宜下樂庻欲解¶
人之愠粗伸推巳之恩豈曰殊私煩於陳¶
謝¶
　　答李扞謝許遊宴表¶
朕自御萬方僅經三載運逢休泰俗漸和¶
<pb:KR4c0069_SBCK_040-16a>¶
平當朝野無虞之時見君臣相遇之樂是¶
故去滋彰之化弘優貸之㤙近自宗親下¶
及士庻賜其宴行遂以優遊盖以巳之𫠦¶
安思與人之共樂雖夕惕而若厲毎戒志¶
於無荒賜春遊以發生宜助時而有慶卿¶
等榮崇宗寺恩重夲枝省𫠦謝陳彌嘉誠¶
懇¶
　　答劉濟詔¶
勑劉濟省𫠦奏茂昭送卿管内百姓殷進¶
<pb:KR4c0069_SBCK_040-16b>¶
能等七人奏前後事由具悉卿爲國大臣¶
與君同體寛而得衆忠以忘身毎徇公而¶
滅私能虚懐以容物與茂昭疆塲之事小¶
有違言曲直是非朕巳明辯卿外崇藩翰¶
内賛謨猷念屈巳以爲心或難容忍思戴¶
君而是力宜務叶和勉卿寛&KR0073;之懐助朕¶
含弘之化想宜知悉¶
　　與柳晟詔¶
勑柳晟卜英琦至省𫠦奏慶雲并進圖者¶
<pb:KR4c0069_SBCK_040-17a>¶
具悉昌運將開祥符先見發自和氣聚爲¶
卿雲捧日而五色相宣垂天而萬物咸覩¶
斯爲嘉瑞宜契升平朕方致小康未臻大¶
化受兹玄貺祗惕良深卿以誠事君推羙¶
奉上獻輪囷於圖𦘕陳懇欵於表章披閱¶
再三彌増嘉歎¶
　　答薛萃謝授浙東觀察使表¶
卿乆踐吏途累聞能政及居藩鎮尤見忠¶
勤訓導而群黎向方廉察而列郡承式實¶
<pb:KR4c0069_SBCK_040-17b>¶
嘉乃績每簡予心宜遷雄劇之藩以廣循¶
良之化勉於爲理副朕𫠦懐𫠦謝知¶
　　上元日歎道文¶
道本無象功成強名生一氣之先爲萬物¶
之母吹喣寒暑隂陽節而歲功成輔相乾¶
坤上下交而生物遂故能阜蕃動植啓迪¶
邕熈&KR0022;家保安夷夏咸若今以時殷獻歲¶
節及上元女道士某等奉爲皇帝焚香行¶
道敬修功德伏願聲聞紫極丕降玄休大¶
<pb:KR4c0069_SBCK_040-18a>¶
庇群生永康四海流光垂慶億萬斯年¶
　　𦘕大羅天尊讃文¶
道用無窮統之者大聖神化不測感之者¶
至誠非圖像無以示儀形非供養無以展¶
嚴敬故一念一禮而福隨之𦘕大羅天尊¶
者奉爲順宗至德大聖大安孝皇帝忌辰¶
之𫠦造也皇帝祖玄元之風嗣清浄之理¶
志在善繼心惟孝思申命工人彰施繪事¶
粹容儼若真相炳焉憑志誠而上通垂景¶
<pb:KR4c0069_SBCK_040-18b>¶
福而下濟詞臣奉詔恭爲讃云¶
　真通之象　孝感之心　率土瞻仰¶
　在天照臨　蓄爲精誠　發爲圖𦘕¶
　如從大羅　應念而下¶
　　答朱仕明賀冊尊號及恩赦表¶
朕以寡德嗣承睿圖俯從衆誠勉受鴻稱¶
慶之大者豈在予一人推而廣之宜及示¶
萬姓爰因受冊之禮遂施作解之恩俾與¶
群生同斯大慶卿盡忠訓旅推羙奉君省¶
<pb:KR4c0069_SBCK_040-19a>¶
兹賀陳深見誠至¶
　　祭咸安公主文¶
維元和三年歲次戊子三月癸未某日皇¶
帝遣某官某以庻羞之奠致祭于故咸安¶
大長公主覩濬毗伽可敦之靈曰惟姑柔¶
明立性溫惠保身静修德容動中規度組¶
紃之訓既習於公宫湯沐之卦遂開於國¶
邑及禮從出降義重和親承渥澤於三朝¶
播芳猷扵九姓遠修好信既申恊比之姻¶
<pb:KR4c0069_SBCK_040-19b>¶
殊俗保和實頼肅雍之德方憑福&KR0130;以茂¶
輝榮宜降永年&KR0205;歸長夜悲深訃告寵極¶
哀榮爰命使臣往申奠禮故鄉不返烏孫¶
之曲空傳歸路雖遥青塜之魂可復遠陳¶
薄酹庻鑑悲懐嗚呼尚饗¶
　　與仕明詔¶
卿乆鎮邊防初膺閫&KR0009;式旌勤効俾洽恩¶
榮襃德念功故進封以示寵忠誠亮節宜¶
因實而錫名既表新恩亦惟舊典今攺封¶
<pb:KR4c0069_SBCK_040-20a>¶
卿丹陽郡王仍改名忠亮勉勤乃事以副¶
𫠦懐想宜知悉¶
　　與崇文詔¶
勑崇文叚良玼至省𫠦謝亡妻邑號具悉¶
卿有濟時之勲寵居衮職士政承積善之¶
慶列在王官俾洽㤙光故加褒贈念梧桐¶
之早落不及夫榮追芣苡之遺芳宜從子¶
貴式崇寵命以賁幽靈省兹謝章良用嘉¶
歎¶
<pb:KR4c0069_SBCK_040-20b>¶
　　祭張敬則文¶
維元和三年歲次戊子七月辛巳朔二十¶
七日丁未皇帝遣某官某以清酌之奠致¶
祭于故鳳翔節度使贈某官張敬則之靈¶
惟爾挺武毅之質負將帥之才名以忠聞¶
位由勤致自膺閫職益茂勲猷惠葺疲氓¶
威吞黠虜一方膏雨千里長城繼博望之¶
功勞能恢代業傳子房之籌略不墜家聲¶
方誓山河&KR0205;&KR0162;館舎逝川無捨遠日有時¶
<pb:KR4c0069_SBCK_040-21a>¶
徽績空存書旗常而播羙音容不見聽鼙¶
鼓而増思永念忠勤彌深軫悼往陳遣奠¶
庻鑒悲懐嗚呼尚饗¶
　　與希朝詔¶
勑希朝劉忠謹至省𫠦奏沙陁突厥共一¶
千八百七十人并駞馬器械歸投事宜具¶
悉卿以将帥之才鎮華夷之要憂勞爲國¶
忠勇忘家聲動宼戎塵清封略突厥等嚮¶
風輸欵率屬來賔雖慕我懐柔遠無不至¶
<pb:KR4c0069_SBCK_040-21b>¶
亦因卿威惠導之使來念其歸投宜有優¶
賜今賜衣服及匹叚等自首領巳下卿宜¶
等第給付其部落家口等遠經跋渉宜稍¶
安存以勸歸心用副注意¶
　　與元衡詔¶
勑元衡省𫠦奏當管南界外生蠻東凌六¶
部落大&KR0017;主苴舂等以𫠦管子弟百姓等¶
二千餘戸請内屬黎州并奏南路蕃界消¶
息者具悉卿以文武之才兼将相之任仁¶
<pb:KR4c0069_SBCK_040-22a>¶
和下布黎庻獲安威惠旁流蠻夷率附勲¶
勤斯著𠋣頼彌深欽矚之懐豈忘寤寐生¶
蠻部落苴舂等久阻聲教遠此歸投願屬¶
黎州請通縣道勉於撫慰以勸將来𫠦奏¶
蕃界事宜具已知委戎虜雖聞䘮敗封疆¶
不可無虞亦宜隄防用副憂矚¶
　　與陸庻詔¶
勑陸庻省𫠦奏當管新開福建陸路四百¶
餘里者具悉卿望重周行&KR0009;分越徼嘉聞¶
<pb:KR4c0069_SBCK_040-22b>¶
素著茂政累彰況勤可使人智能創物廢¶
驚波之路開砥石之途捨舊謀新以夷易¶
險財力不費商旅斯通惠既及人動非擾¶
下績用可尚欽歎良深¶
　　答盧䖍謝賜男從史德政碑文并移¶
　　貫屬京兆表¶
卿男從史爲國重臣自領大藩厥有成績¶
公忠茂著政理殊尤勒石𫠦以表勲賜文¶
𫠦以褒德惟功是念有善必旌是國舊章¶
<pb:KR4c0069_SBCK_040-23a>¶
非予私渥昨又請移郷貫願𨽻京邑家聲¶
益振臣節逾彰雖清望標門崇冠山東之¶
族而丹心戀闕恥為闗外之人載省懇誠¶
彌深嘉歎𫠦謝知¶
　　與宗儒詔¶
勑宗儒卿&KR0022;家楨幹班列羽儀嘗作股肱¶
弼諧無怠及司管籥鎮静有方欽重之懐¶
寢興不捨春官之長非賢不居既簡朕心¶
亦符人望今授卿禮部尚書并賜官告往¶
<pb:KR4c0069_SBCK_040-23b>¶
餘東都留守卿宜便與交割即赴上都想¶
宜知悉¶
　　與希朝詔¶
勑希朝省𫠦奏党項歸投事具悉卿邊隅¶
&KR0009;重閫外事繁威行而軍聲外揚信及而¶
戎心内附動皆展効進必盡忠勞績彌彰¶
𠋣望尤切党項拓㧞忠敬等頃雖爲盜今¶
巳經恩懼而歸投情可容恕許其後効以¶
補前非卿宜安存無使疑懼其磨梅部落¶
<pb:KR4c0069_SBCK_040-24a>¶
等尚能繼至亦許自新宜加招諭令知朕¶
意¶
　　與韓弘詔¶
勑韓弘任光輔至省𫠦陳請具悉卿文武¶
全略&KR0022;家重臣自居大藩厥有成績輯寜¶
百姓嚴整三軍使予無憂惟爾之力省兹¶
章奏懇願朝宗誠嘉深衷難遂勤請朕以¶
梁宋之地水陸要衝運路咽喉王室藩屏¶
人疲易㪚非卿之惠不能安師衆難和非¶
<pb:KR4c0069_SBCK_040-24b>¶
卿之威不能戢今衆方恱附人又知歸鎮¶
撫之間事難暫輟雖戀深雙闕積十年而¶
頗勞然𠋣爲長城捨一日而不可勉卿忠¶
力布朕腹心宜體𫠦懐即斷來表¶
　　答杜佑謝男師損除工部郎中表¶
卿道賛謨猷功成輔弼師損克承訓義雅¶
有令名豈惟賞延兼以能選班行乆次頗¶
積公勤郎署稍遷未爲渥澤省兹章奏深¶
見懇誠𫠦謝知¶
<pb:KR4c0069_SBCK_040-25a>¶
　　與嚴礪詔¶
勑嚴礪省𫠦奏進蒼角鷹六聮具悉卿任¶
重列藩&KR0009;兼外閫事皆奉上動必竭誠時¶
屬勁秋致兹鷙鳥調習成性進獻及時取¶
其効用之能足表盡忠之節¶
　　與韓弘詔¶
勑韓弘卿苦心奉國極慮撫人惠彼一方¶
于兹十載歷展勤王之効累陳戀闕之誠¶
才以任彰節因事著不加殊寵何表成功¶
<pb:KR4c0069_SBCK_040-25b>¶
夫外擁旌旄爪牙之重任内㕘台衮股肱¶
之&KR0009;深以爾一心授兹二柄永言𠋣頼當¶
副誠懐今除卿同中書門下平章事依前¶
宣武軍節度等使餘並如故并賜官告往¶
想宜知悉¶
　　答王鍔陳讓淮南節度使表¶
卿自領大藩累彰殊効惠安百姓表正一¶
方雖戀闕誠深然殿&KR0022;&KR0009;切既執圭而肆¶
覲宜返斾而勞旋况淮海要&KR1240;旌旄重任¶
<pb:KR4c0069_SBCK_040-26a>¶
永言共理巳有成功方注意於撫綏何瀝¶
誠而陳讓難&KR0098;來請宜體𫠦懐¶
　　答韓弘讓同平章事表¶
致理之道審官爲先以卿有文武之才故¶
授卿以將相之任𫠦冀外爲藩翰張爪牙¶
之威内賛謨猷宣股肱之力僉諧&KR0098;屬衆¶
望攸歸方注意於安危何執謙而陳讓𫠦¶
進官告今却賜卿無或再辭即斷來表¶
　　𦘕大羅天尊讃文¶
<pb:KR4c0069_SBCK_040-26b>¶
唐元和巳丑歲四月十四日畫大羅天尊¶
一軀成奉爲睿聖文武皇帝降誕之辰𫠦¶
造惟歲之春惟月之望誕千年一聖之始¶
降百祥萬壽之初電繞樞而夜明雷出震¶
而時泰皇帝孝敬寅畏憂勤勞謙以謂無¶
疆之休雖肇自扵元聖莫大之慶思廣&KR0013;¶
於群生爰命國工俾陳繪事真相儼若玄¶
風穆如疑從大羅感聖而降至誠上通於¶
一德景福旁濟於萬靈休命耿光自兹無¶
<pb:KR4c0069_SBCK_040-27a>¶
極詞臣承詔恭爲讃曰¶
　大羅天兮髙不測　浩無倪兮杳無極¶
　中有聖兮無上尊　惟玄德兮可升聞¶
　圖相好兮仰髙真　誠上感兮福下臻¶
　俾百祥兮與萬壽　配聖日兮而長新¶
　　答韓弘再讓平章事表¶
將相兼委實難其人非其德不可謬承當¶
其才不在懇讓朕非虚授卿勿固辭宜斷¶
來章即奉成命巳具前詔當體朕懐¶
<pb:KR4c0069_SBCK_040-27b>¶
　　畫元始天尊讃　并序¶
元者諸天之先始者萬靈之母混而成一¶
弘以爲名至哉無上尊得以是爲號正月¶
二十有三日德宗神武孝文皇帝上九仙¶
之月遏八音之日也皇帝教弘玄訓業奉¶
真宗承文祖之貽謀申孝孫之誠敬以謂¶
元始天尊者真儀不遠隨相而生神用無¶
方應念而至故命設繪素展儀形五彩彰¶
施七寳嚴飾𫠦以表當宁之瞻仰感在天¶
<pb:KR4c0069_SBCK_040-28a>¶
之聖神通玄應扵希夷集靈祐於肹蠁詞¶
臣承命跪唱讃云¶
　玄聖何在天上天　欲往從之窅無縁¶
　命工設色五彩宣　忽如真相現扵前¶
　聖應聖兮玄又玄　薦百福兮垂萬年¶
　　北齊驃&KR0016;大将軍髙敖曹讃　并序¶
　　奉勑撰¶
髙昂字敖曹渤海蓨人也姿體甚異膽力¶
過人累經戰伐皆著功績官至驃&KR0016;大將¶
<pb:KR4c0069_SBCK_040-28b>¶
軍儀同三司冀州剌史其勇敢忠壯冠于¶
一時時稱爲名將後竟以攻戰死於王事¶
年四十八贈太尉謚曰忠武賛曰¶
　敖曹之容　好配子羽　生揚勲烈¶
　死謚忠武　武不顧身　忠不忘主¶
　誡哉選士　無以貎取¶
　　與驃國王雍羗書¶
勑驃國王雍羗卿性弘毅勇代濟貞良訓¶
撫師徒鎮寜&KR0022;部欽承王化思奉朝章得¶
<pb:KR4c0069_SBCK_040-29a>¶
睦隣之善謀秉事大之明義又令愛子遠¶
副𨵗庭萬里納忠一心禀命誠信彌著嘉¶
想益深今授卿檢校太常卿并卿男舒難¶
陁那及元佐摩訶思那等二人亦各授官¶
告往至宜領之此𫠦以表卿勲勤申朕恩¶
禮敬受新命永爲外臣勉弘令圖以副遐¶
矚今有少信物具如别錄想宜知悉也冬¶
寒卿比平安官吏百姓等並存問之遣書¶
指不多及¶
<pb:KR4c0069_SBCK_040-29b>¶
　　與季安詔¶
勑季安劉清潭至省𫠦奏貝州宗城縣百¶
姓劉弘爲母病割股充祭事宜具悉卿任¶
重弼諧&KR0009;深鎭守勤撫綏之政賛爕理之¶
功至使部人忘身展孝雖因心有感誠化¶
我之時風而率下可知足表卿之理行省¶
兹陳奏欽歎良深¶
　　答杜兼謝上河南少尹知府事表¶
三川封畿實重其任貳職綱紀亦難其人¶
<pb:KR4c0069_SBCK_040-30a>¶
卿素懐器能累著聲績亞理以明慎選專¶
領以展長才知巳下車當親綏撫佇聞報¶
政用副憂勤𫠦謝知¶
　　代忠亮答吐蕃東道節度使論結都¶
　　離等書奉勑撰¶
大唐四鎮北庭行軍涇原等州節度使檢¶
校工部尚書兼御史大夫丹陽郡王朱忠¶
亮致書大藩東道節度使論公都監軍使¶
論公麾下專使辱問悚慰良深國家與吐¶
<pb:KR4c0069_SBCK_040-30b>¶
蕃代爲舅甥日修鄰好雖曰兩國有同一¶
家至於封疆尤貴和叶忽枉來問稍乖素¶
誠雖有過言敢以衷告來書云頻見燒草¶
何使如然者至如時警邊防歲焚宿草蓋¶
是毎年常事何忽今日形言況牛馬因風¶
猶出疆以相及草木延火縱近境而何傷¶
&KR0205;懐異端未敢聞命又云去年忽生異見¶
近界築城者且國雖通好軍不撤警近邊¶
修緝彼此尋常况城是漢城地非蕃地豈¶
<pb:KR4c0069_SBCK_040-31a>¶
乖通理何致深疑静言思之誰生異見須¶
曾報牒彼已息詞今又再言寜無慙德又¶
云皇天無親有德即輔者皇帝君臨萬方¶
迨及四載道光日月德動乾坤南北東西¶
化無不及若非皇天輔德明神福仁北虜¶
何爲歸明南蠻何爲慕化風雨何因大順¶
歲時何因屢豐則神助天親可明驗矣彼¶
若無故生疑無端結怨但思小利不務逺¶
圖則咎孽之生恐不在此永言取笑却請¶
<pb:KR4c0069_SBCK_040-31b>¶
三思又云漢之臣下頻有叛逆者近以呉¶
蜀小宼暫肆猖狂未及討除尋以殄滅皇¶
威不露妖沴自清豈假彼蕃遠思傍助忠¶
亮謬蒙恩渥叨在藩垣恭守邊隅幸鄰封¶
壤縱未能爲漢名將亦不可謂秦無人輒¶
獻直言以祛深惑願推誠信同保始終各¶
勉令圖以求多福歲暮嚴寒惟𫠦&KR0130;安勝¶
遠垂惠貺愧佩殊深今因押衙迴亦有少¶
答信具如别紙恕輕勘也不具忠亮敬白¶
<pb:KR4c0069_SBCK_040-32a>¶
　　與南詔清平官書¶
勑南詔清平官叚諾突李附覽㸑何棟尹¶
輔首叚谷普李异傍鄭蠻利等叚史𠋣至¶
知異牟尋䘮逝朕以義重君臣情深軫悼¶
卿等哀慕𫠦切當何可任又知閤勸繼業¶
撫人輸誠奉教蒸黎咸又封部獲安皆是¶
卿等同竭忠謀佐成休績永言及此嘉慰¶
良深勉終令圖以嗣遐矚今遣諫議大夫¶
兼御史中丞叚平仲持節冊命閤勸想當¶
<pb:KR4c0069_SBCK_040-32b>¶
悉之卿等各有少信物具如别錄至宜領¶
也春寒卿等各得平安好遣書指不多及¶
　　答王鍔賀賑恤江淮德音表¶
水旱流行江淮艱食朕明申詔㫖親遣使¶
臣蠲其逋租賑以公廪爰興利物之利用¶
表憂人之憂庻俾疲氓均霑惠澤卿克勤¶
乃職共理爲心省兹賀陳深見誠意¶
　　與茂昭詔¶
勑茂昭盧校至省𫠦陳奏具悉卿翼戴君¶
<pb:KR4c0069_SBCK_040-33a>¶
親出入将相乆專戎閫累覲王庭忠勞必¶
竭其智謀誠懇每形於章表近者志在憂¶
國慮及安邊請率精兵親防黠虜朕以卿¶
當管軍鎮奇重事殷實藉撫綏用安封部¶
雖未&KR0098;𫠦請而深嘉乃誠今又密奏恒州¶
具申事體曲盡忠勤之節備知丹赤之心¶
言念再三發於嗟歎眷重之至併在予懐¶
想宜知悉¶
　　與藩孟陽詔¶
<pb:KR4c0069_SBCK_040-33b>¶
勑孟陽卿夙懐才略早振聲猷歷踐班行¶
累彰績効自守闗輔克舉藩條惠及蒸黎¶
威行軍鎮永言𫠦任未展其能朕以東川¶
蜀門重鎮弊承軍後雄壓險中思得忠勤¶
之臣撫此凋殘之俗量才注意無以易卿¶
今授卿劒南東川節度觀察等使并賜官¶
告往想宜知悉¶
　　答宰相杜佑等賀德音表¶
古先聖王託于人上與百姓同其欲與天¶
<pb:KR4c0069_SBCK_040-34a>¶
下共其憂唯推是心可底于道朕臨御萬¶
國迨兹五年惕厲之懐雖勤於夙夜愆伏¶
之候猶害扵歲時思革弊以故災在濟人¶
而損巳是用欽刑緩死巳責䘏貧罷郡國¶
之貢珍省宫厩之煩費延春令而布仁行¶
惠先南風而解愠阜財庻憑歡心以召和¶
氣卿等或匪躬獻替或悉力弼諧啓沃之¶
間巳申霖雨之用爕理之際佇見隂陽之¶
和各宜勉之以輔予理𫠦賀知¶
<pb:KR4c0069_SBCK_040-34b>¶
　　答宗正卿李詞等賀德音表¶
朕統承鴻緒子育蒼生累歲有秋今春不¶
雨在隂陽之數雖有盈虚爲父子之心敢¶
忘惻隱俾除人弊以盪歲災卿等任重宗¶
卿恩連屬籍省兹陳賀深見忠誠¶
　　答將軍方元蕩等賀德音表¶
朕以時陽舛&KR0049;春澤愆期思備旱之方無¶
如貶省務動天之德莫若精誠是以修已¶
䘏人去煩節用冀答天戒以致時和卿志¶
<pb:KR4c0069_SBCK_040-35a>¶
竭&KR0022;家職修軍衞省兹章表深用嘉之𫠦¶
賀知¶
　　與迴鶻可汗書¶
皇帝敬問迴鶻可汗夏熱想比佳適可汗¶
有雄武之姿英果之略統制諸部君長一¶
方纂承前修繼守舊好故得邑落藩盛士¶
馬精強連挫西戎永藩中夏况嚮風之義¶
毎覲於朝聘事大之敬常見扵表章動皆¶
由衷言必合禮朕𫠦以深嘉忠欵遐想風¶
<pb:KR4c0069_SBCK_040-35b>¶
規至扵寢興不忘歎矚勉弘令德用副誠¶
懐逹覽將軍等至省表其馬數共六千五¶
百匹據𫠦到印納馬都二萬匹都計馬價¶
絹五十萬匹縁近歲巳来或有水旱軍國¶
之用不免闕供今數内且万圓支二十五¶
萬匹分付逹覽將軍便令歸國仍遣中使¶
送至界首雖都數未得盡足然來使且免¶
稽留貴副𫠦須當悉此意頃者𫠦約馬數¶
盖欲事可乆長何者付絹少則彼意不充¶
<pb:KR4c0069_SBCK_040-36a>¶
納馬多則此力致歉馬數漸廣則欠價漸¶
多以斯商量宜有定約彼此爲便理甚昭¶
然况與可汗禮在往来義存終始親隣既¶
通於累代恩好益&KR0779;於往時𫠦以萬里推¶
誠期於一言見信遠思明智固體朕心其¶
東都太原置寺此令人勾當事縁功德理¶
合精嚴又有彼國師僧不必更勞人檢校¶
其見撚拓勿施鄔逹等今並放歸𫠦令帝¶
德將軍安慶雲供養師僧請住外宅又令¶
<pb:KR4c0069_SBCK_040-36b>¶
骨都祿将軍充檢校功德使其安立請隨¶
般次放歸本國者並依來奏想宜知悉今¶
賜少物具如别錄内外宰相及判官摩尼¶
師等並各有賜物至宜准數分付内外宰¶
相官吏師僧等並存問之遣書指不多及¶
　　與韋丹詔¶
勑韋丹竇從直至省𫠦陳賀并奏江饒等¶
四州旱損其𫠦欠供軍留州錢米等並已¶
放免又奏權减俸及修造陂堰并勸課種¶
<pb:KR4c0069_SBCK_040-37a>¶
蒔粟麥等事宜具悉朕頃縁時旱慮害農¶
功雖推咎巳之心敢望動天之德而未逾¶
浹日膏澤霈然仰荷玄休俯增祗惕卿喜¶
深稱慶忠切分憂既覽賀陳兼詳奏請至¶
如蠲逋以䘏人隱減俸以濟軍須抑末業¶
而移風務兹菽麥防旱年而歉雨修利陂¶
塘皆合其宜並依𫠦奏非卿公勤奉上仁¶
惻發中則共理之心不能至此再三興歎¶
一二難申勉於始終以副朕意想宜知悉¶
<pb:KR4c0069_SBCK_040-37b>¶
　　與從史詔¶
勑從史史澣至省𫠦陳謝具悉卿亡父早¶
踐班榮乆著聲績永言褒贈自叶典常况¶
卿孝友承家勤勞事國念兹忠節皆禀義¶
方將慰匪莪之心宜流自葉之澤豈爲殊¶
渥頻至謝章¶
　　答宰相杜佑等賀德音表¶
朕以春候發生歲功資始順陽和而布政¶
賑貧乏而勸農載念罪人因除弊事隨其¶
<pb:KR4c0069_SBCK_040-38a>¶
𫠦利施以爲恩富庻之端實漸於此卿等¶
義敦宗戚誠竭君親省兹賀陳用增嘉歎¶
　　與孫璹詔¶
勑孫璹劉德惠至省𫠦進隴右地圖兼進¶
戰車陣圖車様及奏陳收復河湟事宜者¶
具悉卿尹兹右輔固乃西疆創制戎車繕¶
修軍實思收故地誓立殊勲載覽陣圖兼¶
詳𫠦奏誠得開邊之略益加報國之心斯¶
謂盡忠彌增注意眷言𫠦至無忘于懐¶
<pb:KR4c0069_SBCK_040-38b>¶
　　與李良僅詔¶
勑李良僅卿乆在軍門習知邉事居常恭¶
恪動必忠勤眷乃才良可分憂&KR0009;今授卿¶
延州剌史兼安塞軍使并賜官告往延州¶
既兼軍鎮且雜蕃戎防遏撫綏兩須得𫠦¶
宜勉𫠦任用副朕懐¶
　　答亰兆府二十四縣耆壽謝賑貸表¶
朕勤求人隱慎䘏農功念播植之時必資¶
首種慮懸磬之日多乏見糧將便公私宜¶
<pb:KR4c0069_SBCK_040-39a>¶
從歛㪚卿等名登庻老業守先疇各勉農¶
人以副朕意𫠦謝知¶
<pb:KR4c0069_SBCK_040-39b>¶
¶
白氏文集卷第四十¶
