# -*- mode: mandoku-view; -*-
#+TITLE: 白氏文集
#+DATE: 2015-09-11 08:22:15.198336
#+PROPERTY: ID KR4c0069
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 5
#+PROPERTY: FILE SB04n0441-005白氏長慶集-卷第五.
<pb:KR4c0069_SBCK_005-1a>¶
白氏文集卷第五¶
　閑適一　古調詩　凡五十三首¶
　　常樂里閑居偶題十六韻兼寄劉十¶
　　五公輿王十一起吕二炅吕四頴崔¶
　　&KR0007;亮十八元九稹劉三十三敦質張¶
　　十五仲元時為校書郎¶
帝都名利塲雞鳴無安居獨有懶慢者日¶
髙頭未梳工拙性不同進退亦遂殊幸逢¶
太平代天子好文儒小才難大用典校在¶
<pb:KR4c0069_SBCK_005-1b>¶
祕書三旬兩入省因得養頑疎茅屋四五¶
間一馬二僕夫俸錢萬六千月給亦有餘¶
既無衣食牽亦少人事拘遂使少年心日¶
日常晏如勿言無巳知躁静各有徒蘭臺¶
七八人出處與之俱旬時阻談笑旦夕望¶
軒車誰能讎校間解帶卧吾廬䆫前有竹¶
翫門外有酒沽何以待君子數竿對一壺¶
　　答元八宗簡同遊曲江後明日見贈¶
長安千萬人出門各有營唯我與夫子信¶
<pb:KR4c0069_SBCK_005-2a>¶
馬悠悠行行到曲江頭反照草樹明南山¶
好顏色病客有心情水禽翻白羽風荷嫋¶
翠莖何必滄浪去即此可濯纓時景不重¶
來賞心難再并坐愁紅塵裏夕鼓鼕鼕聲¶
歸來經一宿世慮稍復生賴聞瑶華唱再¶
得塵襟清¶
　　感時¶
朝見日上天暮見日入地不覺明鏡中忽¶
年三十四勿言身未老冉冉行將至白髪¶
<pb:KR4c0069_SBCK_005-2b>¶
雖未生朱顔巳先悴人生詎㡬何在世猶¶
如寄雖有七十期十人無一二今我猶未¶
悟往往不適意胡為方寸間不貯浩然氣¶
貧賤非不惡道在何足避富貴非不愛時¶
來當自致所以達人心外物不能累唯當¶
飲美酒終日陶陶醉斯言勝金玉佩服無¶
失墜¶
　　首夏同諸校正遊開元觀因宿翫月¶
我與二三子策名在京師官小無職事閑¶
<pb:KR4c0069_SBCK_005-3a>¶
於為客時沉沉道觀中心賞期在兹到門¶
車馬迴入院巾杖隨清和四月初樹木正¶
華滋風清新葉影鳥戀殘花枝向夕天又¶
晴東南餘霞披置酒西廊下待月盃行遲¶
須㬰金魄生若與吾徒期光華一照耀樓¶
殿相參差終夜清景前笑歌不知疲長安¶
名利地此興㡬人知¶
　　永崇里觀居¶
季夏中氣&KR0049;煩暑自此收蕭䬃風&KR0040;天蟬¶
<pb:KR4c0069_SBCK_005-3b>¶
聲暮啾啾永崇里巷静華陽觀院幽軒車¶
不到處滿地槐花秋年光忽冉冉世事本¶
悠悠何必待衰老然後悟浮休真隠豈長¶
逺至道在&KR1121;捜身雖世界住心與虛無遊¶
朝飢有&KR0188;食夜寒有布裘幸免凍與餒此¶
外復何求寡欲雖少病樂天心不憂何以¶
明吾志周易在床頭¶
　　早送舉人入試¶
夙駕送舉人東方猶未明自謂出太早巳¶
<pb:KR4c0069_SBCK_005-4a>¶
有車馬行騎火髙仾影街鼓參差聲可怜¶
早朝者相看意氣生日出塵埃飛羣動互¶
營營營營各何求無非利與名而我常晏¶
起虛住長安城春深官又滿日有歸山情¶
　　招王質夫　自此後詩爲&KR0614;厔尉時¶
　　作¶
濯足雲水客折腰簪笏身誼閑迹相背十¶
里别經旬忽因乘逸興莫惜訪囂塵䆫前¶
故栽竹與君為主人¶
<pb:KR4c0069_SBCK_005-4b>¶
　　祇役駱口因與王質夫同遊秋山偶¶
　　題三韻¶
石擁百泉合雲破千峰開平生烟霞侣此¶
地重徘徊今日勤王意一半為山來¶
　　見蕭侍御憶舊山草堂詩因以繼和¶
琢玉以為架綴珠以為籠玉架絆野鶴珠¶
籠鏁&KR1121;鴻鴻思雲外天鶴憶松上風珠玉¶
信為美鳥不戀其中臺中蕭侍御心與鴻¶
鶴同晩起慵冠豸閑行猒避騘昨見憶山¶
<pb:KR4c0069_SBCK_005-5a>¶
詩詩思浩無窮歸夢杳何處舊居洛水東¶
秋閑杉桂林春老芝术叢自云别山後離¶
抱常忡忡衣繡非不榮持憲非不雄所樂¶
不在此悵望草堂空¶
　　病假中南亭閑望¶
欹枕不視事兩日門掩闗始知吏役身不¶
病不得閑閑意不在逺小亭方丈間西簷¶
竹梢上坐見太白山遥愧峯上雲對此塵¶
中顏¶
<pb:KR4c0069_SBCK_005-5b>¶
　　仙遊寺獨宿¶
沙鶴上階立潭月當戸開此中留我宿兩¶
夜不能迴幸與静境遇喜無歸侣催從今¶
獨遊後不擬共人來¶
　　前庭涼夜¶
露簟色似玉風幌影如波坐愁樹葉落中¶
庭明月多¶
　　官舍小亭閑望¶
風竹散清韻烟槐凝綠姿日髙人吏去閑¶
<pb:KR4c0069_SBCK_005-6a>¶
坐在茅茨葛衣禦時暑蔬飯療朝飢持此¶
聊自足心力少營為亭上獨吟罷眼前無¶
事時數峯太白雪一巻陶濳詩人心各自¶
是我是良在兹迴謝争名客甘從君所嗤¶
　　早秋獨夜¶
井梧凉葉動鄰杵秋聲發獨向簷下眠覺¶
來半床月¶
　　聽彈古淥水¶
聞君古淥水使我心和平欲識慢流意為¶
<pb:KR4c0069_SBCK_005-6b>¶
聽疎汎聲西䆫竹隂下竟日有餘清¶
　　松齋自題　時爲翰林學士¶
非老亦非少年過三紀餘非賤亦非貴朝¶
登一命初才小分易足心寛體長舒充腸¶
皆美食容膝即安居況此松齋下一琴數¶
帙書書不求甚解琴聊以自娯夜直入君¶
門晩歸卧吾廬形骸委順動方寸付空虛¶
持此將過日自然多晏如昏昏復黙黙非¶
智亦非愚¶
<pb:KR4c0069_SBCK_005-7a>¶
　　冬夜與錢員外同直禁中¶
夜深草詔罷霜月凄凜凜欲卧煖殘盃燈¶
前相對飲連鋪青縑被對置通中枕髣髴¶
百餘宵與君同此寢¶
　　和錢員外禁中夙興見示¶
䆫白星漢曙䆫暖燈火餘坐巻朱裏幕看¶
封紫泥書窅窅鍾漏盡瞳瞳霞景初樓臺¶
紅照曜松竹青扶踈君愛此時好迴頭時¶
謂余不知上清界曉景復何如¶
<pb:KR4c0069_SBCK_005-7b>¶
　　夏日獨直寄蕭侍御¶
憲臺文法地翰林清切司鷹猜課野鶴驥¶
徳責山麋課責雖不同同歸非所宜是以¶
方寸内忽忽暗相思夏日獨上直日長何¶
所為澹然無他念虚静是吾師形委有事¶
牽心與無事期中臆一以曠外累都若遺¶
地貴身不覺意閑境來隨但對松與竹如¶
在山中時情性聊自適吟詠偶成詩此意¶
非夫子餘人多不知¶
<pb:KR4c0069_SBCK_005-8a>¶
　　松聲¶
月好好獨坐雙松在前軒西南微風來濳¶
入枝葉間蕭寥發為聲半夜明月前寒山¶
䬃䬃雨秋琴泠泠&KR0246;一聞滌炎暑再聽破¶
昏煩竟夕遂不寐心體俱翛然南陌車馬¶
動西鄰歌吹繁誰知兹簷下滿耳不為喧¶
　　禁中¶
門嚴九重静䆫幽一室閑好是修心處何¶
必在深山¶
<pb:KR4c0069_SBCK_005-8b>¶
　　贈呉丹¶
巧者力苦勞智者心苦憂愛君無巧智終¶
嵗閑悠悠嘗登御史府亦佐東諸侯手操¶
糺謬簡心運決勝籌宦途似風水君心如¶
虛舟况然而不有進退得自由今來脱豸¶
冠時往侍龍樓官曹稱心静居處隨迹幽¶
冬負南榮日支體甚溫柔夏卧北䆫風枕¶
席如凉秋南山入舍下酒甕在床頭人間¶
有閑地何必隠林丘頋我愚且昧勞生殊¶
<pb:KR4c0069_SBCK_005-9a>¶
未休一入金門直星霜三四周主恩信難¶
報近地徒久留終當乞閑官退與夫子遊¶
　　初除戸曹喜而言志¶
詔授戸曹掾捧認感君㤙感恩非為已祿¶
養及吾親弟兄俱簪笏新婦儼衣巾羅列¶
髙堂下拜慶正紛紛俸錢四五萬月可奉¶
晨昏廩祿二百石嵗可盈倉囷喧喧車馬¶
來賀客滿我門不以我為貪知我家内貧¶
置酒延賀客客容亦歡欣笑云今日後不¶
<pb:KR4c0069_SBCK_005-9b>¶
復憂空鐏答云如君言願君少逡巡我有¶
平生志醉後為君陳人生百嵗期七十有¶
㡬人浮榮及虚位皆是身之賓唯有衣與¶
食此事粗闗身苟免飢寒外餘物盡浮雲¶
　　秋居書懐¶
門前少賓客階下多松竹秋景下西牆凉¶
風入東屋有琴慵不弄有書閑不讀盡日¶
方寸中澹然無所欲何須廣居處不用多¶
積蓄丈室可容身斗儲可充腹況無治道¶
<pb:KR4c0069_SBCK_005-10a>¶
術坐受官家祿不種一株桑不鋤一壠榖¶
終朝飽飯飡卒嵗豊衣食持此知愧心自¶
然易為足¶
　　禁中曉卧因懐王起居¶
遲遲禁漏盡悄悄暝鵶喧夜&KR0040;槐花落微¶
凉卧北軒曙燈殘未滅風簾閑自翻毎一¶
得静境思與故人言¶
　　養拙¶
鐵柔不為劒木曲不為轅今我亦如此愚¶
<pb:KR4c0069_SBCK_005-10b>¶
䝉不及門甘心謝名利滅跡歸丘園坐卧¶
茅茨中但對琴與鐏身去韁鏁累耳辭朝¶
市諠迢遥無所為時窺五千言無憂樂性¶
塲寡欲清心源始知不才者可以深道根¶
　　寄李十一建¶
外事牽我形外物誘我情李君别來久褊¶
恡從中生憶昨訪君時立馬扣柴荆有時¶
君未起稚子喜先迎連步笑出門衣翻冠¶
或傾掃階苔文綠拂榻藤隂清家醞及春¶
<pb:KR4c0069_SBCK_005-11a>¶
熟園葵乘露烹看山東亭坐待月南原行¶
門静唯鳥語坊逺少鼓聲相對盡日言不¶
及利與名分手來幾時明月三四盈别時¶
殘花落及此新蟬鳴芳嵗忽巳晩離抱悵¶
未平豈不思命駕吏職坐相縈前時君有¶
期訪我來山城心賞久云阻言約無自輕¶
相去幸非逺走馬一日程¶
　　旅次華州贈袁右丞¶
渭水綠溶溶華山青崇崇山水一何麗君¶
<pb:KR4c0069_SBCK_005-11b>¶
子在其中才與世㑹合物隨誠感通徳星¶
降人福時雨助嵗功化行人無訟囹圄千¶
日空政順氣亦和黍稷三年豐客自帝城¶
來驅馬出闗東愛此一郡人如見太古風¶
方今天子心憂人正忡忡安得天下守盡¶
得如袁公¶
　　醻楊九&KR0042;貞長安病中見寄¶
伏枕君寂寂折腰我營營所嗟經時别相¶
去一宿程&KR0157;手昨何時昆明春水平離郡¶
<pb:KR4c0069_SBCK_005-12a>¶
來㡬日太白夏雲生之子未得意貧病客¶
帝城貧堅志士節病長髙人情隠机自恬¶
淡閉門無送迎龍卧心有待鶴痩貌彌清¶
清機發為文投我如振瓊何以慰飢渇捧¶
之吟一聲¶
　　禁中寓直夢遊仙遊寺¶
西軒草詔暇松竹深寂寂月出清風來忽¶
似山中夕因成西南夢夢作遊仙客覺聞¶
宫漏聲猶謂山泉滴¶
<pb:KR4c0069_SBCK_005-12b>¶
　　贈王山人¶
聞君減寢食日聽神仙説暗待非常人濳¶
求長生訣言長本對短未離生死轍假使¶
得長生才能勝夭折松&KR0035;千年朽槿花一¶
日歇畢竟共虛空何須誇嵗月彭生徒自¶
異生死終無别不如學無生無生即無滅¶
　　秋山¶
久病曠心賞今朝一登山山秋雲物冷稱¶
我清羸顏白石卧可枕青蘿行可攀意中¶
<pb:KR4c0069_SBCK_005-13a>¶
如有得盡日不欲還人生無㡬何如寄天¶
地間心有千載憂身無一日閑何時解塵¶
網此地來掩闗¶
　　贈能七倫¶
澗松髙百尋四時寒森森臨風有清韻向¶
日無曲隂如何時俗人但賞桃李林豈不¶
知堅貞芳馨誘其心能生學為文氣髙功¶
亦深手中一百篇句句披沙金苦節二十¶
年無人振陸沉今我尚貧賤徒為爾知音¶
<pb:KR4c0069_SBCK_005-13b>¶
　　題揚頴士西亭¶
静得亭上境逺諧塵外蹤憑軒東望好鳥¶
滅山重重竹露泠煩襟杉風清病容矌然¶
冥眞趣道與心相逢即此可遺世何必蓬¶
壺峯¶
　　題贈鄭秘書徵君石溝溪隠居¶
鄭君得自然虛白生心胷吸彼沆&KR1197;精凝¶
為氷雪容大君貞元初求賢致時邕蒲輪¶
入翠微迎下天台峯赤城别松喬黄閣交¶
<pb:KR4c0069_SBCK_005-14a>¶
䕫龍俛仰受三命從容辭九重出籠鶴翩¶
翩歸林鳯嗈嗈在火辨良玉經霜識貞松¶
新居寄楚山山碧溪溶溶丹竈燒烟熅黄¶
精花丰茸蕙帳夜瑟淡桂樽春酒濃時人¶
不到處苔石無塵蹤我今何為者趨世身¶
龍鍾不向林壑訪無由朝市逢終當解纓¶
網卜䇿來相從¶
　　及第後歸覲留别諸同年¶
十年常苦學一上謬成名擢第未為貴賀¶
<pb:KR4c0069_SBCK_005-14b>¶
親方始榮時輩六七人送我出帝城軒車¶
動行色絲管舉離聲得意減别恨半酣輕¶
逺程翩翩馬蹄疾春日歸鄉情¶
　　清夜琴興¶
月出鳥栖盡寂然坐空林是時心境閑可¶
以彈素琴清泠由木性恬淡隨人心心積¶
和平氣木應正始音響餘羣動息曲罷秋¶
夜深正聲感元化天地清沈沈¶
　　效陶濳體詩十六首　并序¶
<pb:KR4c0069_SBCK_005-15a>¶
余退居渭上杜門不出時屬多雨無以自¶
娯㑹家醞新熟雨中獨飲往往酣醉終日¶
不醒懶放之心彌覺自得故得於此而有¶
以忘於彼者因詠陶淵明詩適與意㑹遂¶
俲其體成十六篇醉中狂言醒輒自哂然¶
知我者亦無隠焉¶
不動者厚地不息者髙天無窮者日月長¶
在者山川松栢與&KR0027;鶴其夀皆千年嗟嗟¶
羣物中而人獨不然早出向朝市暮巳歸¶
<pb:KR4c0069_SBCK_005-15b>¶
下泉形質及夀命危脆若浮烟堯舜與周¶
孔古來稱聖賢借問今何在一去亦不還¶
我無不死藥萬萬隨化遷所未定知者修¶
短遲速間幸及身健日當歌一罇前何必¶
待人勸念此自為歡¶
翳翳踰月隂沈沈連日雨開簾望天色黄¶
雲暗如土行潦毁我墉疾風壊我宇蓬莠¶
生庭院泥塗失塲圃村深絶賓客䆫晦無¶
儔侣盡日不下床跳鼃時入户出門無所¶
<pb:KR4c0069_SBCK_005-16a>¶
往入室還獨處不以酒自娯塊然與誰語¶
朝飲一盃酒㝠心合元化兀然無所思日¶
髙尚閑卧暮讀一巻書㑹意如嘉話欣然¶
有所遇夜深猶獨坐又得琴上趣按絃有¶
餘暇復多詩中狂下筆不能罷唯兹三四¶
事持用度晝夜所以隂雨中經旬不出舎¶
始悟獨住人心安時亦過¶
東家采桑婦雨來苦愁悲蔟蠶北堂前雨¶
冷不成絲西家荷鋤叟雨來亦怨咨種豆¶
<pb:KR4c0069_SBCK_005-16b>¶
南山下雨多落為箕而我獨何幸醞酒本¶
無期及此多雨日正遇新熟時開瓶㵼罇¶
中玉液黄金巵持翫巳可恱歡嘗有餘滋¶
一酌發好容再酌開愁眉連延四五酌酣¶
暢入四肢忽然遺物我誰復分是非是時¶
連夕雨酩酊所無知人心苦顚倒反為憂¶
者嗤¶
朝亦獨醉歌暮亦獨醉睡未盡一壺酒巳¶
成三獨醉勿嫌飲太少且喜歡易致一盃¶
<pb:KR4c0069_SBCK_005-17a>¶
復兩盃多不過三四便得心中適盡忘身¶
外事更復强一盃陶然遺萬累一飲一石¶
者徒以多為貴及其酩酊時與我亦無異¶
笑謝多飲者酒錢徒自費¶
天秋無片雲地静無纎塵&KR0475;&KR0475;新晴月林¶
外生白輪憶昨隂霖天連連三四旬頼逢¶
家醖熟不覺過朝昏私言雨霽後可以罷¶
餘罇及對新月色不醉亦愁人床頭殘酒¶
榼欲盡味彌淳携置南簷下舉酌自殷勤¶
<pb:KR4c0069_SBCK_005-17b>¶
清光入盃杓白露生衣巾乃知隂與晴安¶
可無此君我有樂府詩成來人未聞今宵¶
醉有興狂詠驚四鄰獨賞猶復爾何況有¶
交親¶
中秋三五夜明月在前軒臨觴忽不飲憶¶
我平生歡我有同心人邈邈崔與錢我有¶
忘形友迢迢李與元或飛青雲上或落江¶
湖間與我不相見于今四五年我無縮地¶
術君非馭風仙安得明月下四人來晤言¶
<pb:KR4c0069_SBCK_005-18a>¶
良夜信難得佳期杳無緣明月又不駐漸¶
下西南天豈無他時㑹惜此清景前¶
家醞飲巳盡村中無酒賖坐愁今夜醒其¶
奈秋懐何有客忽叩門言語一何佳云是¶
南村叟挈榼來相過且喜罇不燥安問少¶
與多重陽雖巳過籬菊有殘花歡來苦晝¶
短不覺夕陽斜老人忽&KR0205;起且待新月華¶
客去有餘趣竟夕獨酣歌¶
原生衣百結顏子食一蕇歡然樂其志有¶
<pb:KR4c0069_SBCK_005-18b>¶
以忘飢寒今我何人哉徳不及先賢衣食¶
幸相屬胡為不自安況兹清渭曲居處安¶
且閑榆栁百餘樹茅茨十數間寒負簷下¶
日熱濯澗底泉日出猶未起日入巳復眠¶
西風滿村巷清凉八月天但有雞犬聲不¶
聞車馬喧時傾一罇酒坐望東南山稚姪¶
初學步牽衣戲我前即此自可樂庶㡬顏¶
與原¶
湛湛罇中酒有功不自伐不伐人不知我¶
<pb:KR4c0069_SBCK_005-19a>¶
今代其説良將臨大敵前驅千萬卒一簞¶
投河飲赴死心如一壯士磨匕首勇憤氣¶
咆&KR2251;一酣忘報讎四體如無骨東海殺孝¶
婦天旱踰年月一酌酬其魂通宵雨不歇¶
咸陽秦獄氣&KR0072;痛結為物千嵗不肯㪚一¶
沃亦銷失況兹兒女恨及彼幽憂疾快飲¶
無不消如霜得春力方知麴糵靈萬物無¶
與疋¶
烟雲隔&KR0007;甫風波限瀛洲我豈不欲往大¶
<pb:KR4c0069_SBCK_005-19b>¶
海路阻脩神仙但聞説靈藥不可求長生¶
無得者舉世如蜉蝣逝者不重迴存者難¶
久留踟蹰未死間何苦懐百憂念此忽内¶
熱坐看成白頭舉盃還獨飲顧影自獻酬¶
心與口相約未醉勿言休今朝不盡醉知¶
有明朝不不見郭門外纍纍墳與丘月明¶
愁殺人黄蒿風颼颼死者若有知悔不秉¶
燭遊¶
吾聞潯陽郡昔有陶徵君愛酒不愛名憂¶
<pb:KR4c0069_SBCK_005-20a>¶
醒不憂貧嘗為彭澤令在官纔八旬愀然¶
忽不樂挂印著公門口吟歸去來頭戴漉¶
酒巾人吏留不得直入故山雲歸來五栁¶
下還以酒養真人間榮與利擺落如泥塵¶
先生去已久紙墨有遺文篇篇勸我飲此¶
外無所云我從老大來竊慕其為人其他¶
不可及且傚醉昏昏¶
楚王疑忠臣江南放屈平晉朝輕髙士林¶
下棄劉伶一人常獨醉一人常獨醒醒者¶
<pb:KR4c0069_SBCK_005-20b>¶
多苦志醉者多歡情歡情信獨善苦志竟¶
何成兀傲甕間卧憔悴澤畔行彼憂而此¶
樂道理甚分明願君且飲酒勿思身後名¶
有一燕趙士言貌甚竒瓌日日酒家去脱¶
衣典數盃問君何落拓云僕生草萊地寒¶
命且薄徒抱王佐才豈無濟時榮君門乏¶
良媒三獻寢不報遲遲空手迴亦有同門¶
生先升青雲梯貴賤交道絶朱門叩不開¶
及歸種禾黍三嵗旱為災入山燒黄白一¶
<pb:KR4c0069_SBCK_005-21a>¶
旦化為灰蹉&KR0760;五十餘生世苦不諧處處¶
去不得却歸酒中來¶
南巷有貴人髙盖駟馬車我門何所苦四¶
十垂白鬚答云君不知位重多憂虞北里¶
有寒士甕牖繩為樞出扶桑藜杖入卧蝸¶
牛廬散賤無憂患心安體亦舒東鄰有富¶
翁藏貨徧五都東京收粟帛西市鬻金珠¶
朝營暮計筭晝夜不安居西舎有貧者疋¶
婦配疋夫布裙行賃舂短褐坐傭書以此¶
<pb:KR4c0069_SBCK_005-21b>¶
求口食一飽欣有餘貴賤與貧富髙下雖¶
有殊憂樂與利害彼此不相踰是以達人¶
觀萬化同一途但未知生死勝負兩何如¶
遲疑未知間且以酒為娯¶
濟水澄而㓗河水渾而黄交流列四瀆清¶
濁不相傷太公戰牧野伯夷餓首陽同時¶
號賢聖進退不相妨謂天不愛民胡為生¶
稻粱謂天果愛民胡為生豺狼謂神福善¶
人孔聖竟栖遑謂神禍&KR0075;人暴秦終霸王¶
<pb:KR4c0069_SBCK_005-22a>¶
顏回與黄憲何辜早夭亡蝮蛇與鴆鳥何¶
得夀延長物理不可測神道亦難量舉頭¶
仰問天天色但蒼蒼唯當多種黍日醉手¶
中觴¶
白氏文集卷第五¶
<pb:KR4c0069_SBCK_005-22b>¶
<pb:KR4c0069_SBCK_005-22b>¶
