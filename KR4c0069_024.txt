# -*- mode: mandoku-view; -*-
#+TITLE: 白氏文集
#+DATE: 2015-09-11 08:22:16.245804
#+PROPERTY: ID KR4c0069
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 24
#+PROPERTY: FILE SB04n0441-024白氏長慶集-卷第二十四.
<pb:KR4c0069_SBCK_024-1a>¶
白氏文集卷第二十四¶
　碑碣　凡六首¶
　有唐善人墓碑¶
　唐故和州刺史呉郡張公神道碑銘并¶
　　序¶
　唐故工部侍郎呉郡張公神道碑銘并¶
　　序¶
　傳法堂碑¶
　唐故景雲寺律大德石塔碑銘并序¶
<pb:KR4c0069_SBCK_024-1b>¶
　唐興果寺律大德湊公塔碣銘有序¶
　　有唐善人墓碑¶
唐有善人曰李公公名建字杓&KR0033;隴西人¶
魏將軍申公發公十五代祖也周柱國陽¶
平公遠六代祖也綏州刺史明高祖也太¶
子中&KR0098;進德曾祖也緜州昌明令珍王大¶
父也雅州別駕贈禮部尚書震考也贈博¶
陵郡太君崔氏妣也陳許節度禮部尚書¶
遜兄也渭源縣君房氏妻也容管招討使¶
<pb:KR4c0069_SBCK_024-2a>¶
濟外舅也長慶元年二月二十三日夜無¶
疾即世于長安修行里第是歲五月二十¶
五日歸祔于鳳翔某縣某郷某原之先塋¶
春秋五十八有二女五男曰訥朴恪慤碩¶
公官歷校書郎左拾遺詹府司&KR0033;殿中侍¶
御史比部兵部吏部貟外郎兵部吏部郎¶
中亰兆少尹澧州刺史太常少卿禮部刑¶
部侍郎工部尚書職歷容州招討判官翰¶
林學士鄜州防禦副使轉運判官知制誥¶
<pb:KR4c0069_SBCK_024-2b>¶
吏部選事階中大夫勲上柱國爵隴西縣¶
開國男有史官起居郎渤海高釴作行狀¶
翰林學士中書舎人河南元稹作墓誌有¶
尚書主客郎中知制誥太原白居易作墓¶
碑大署其碑曰善人墓善人者何公㓜孤¶
孝養太君太君老疾常曰㹻子勸吾食吾¶
輒飽勸吾藥吾意其疾瘳㹻子公小字也¶
及長居荊州石首縣其居數百家凡爭𨷖¶
稍稍就公决公隨而評之寖及郷人不詣¶
<pb:KR4c0069_SBCK_024-3a>¶
府縣皆相率曰請問李君公養有餘力讀¶
書屬文業成與兄遜起應進士俱中第爲¶
校書時以文行聞故德宗皇帝擢居翰林¶
翰林時以視草不詭隨退官詹府詹府時¶
以貞恡自處不出戸輒逾月鄜師慴恐高¶
之&KR3914;請爲副在鄜時有非𩔖者至以病去¶
爲御史時上任有遏其行事者作謬官詩¶
以諷爲吏部郎中調文學科曁利課高者¶
得無停年又省成勞急成狀限繇是吏輩¶
<pb:KR4c0069_SBCK_024-3b>¶
無縁爲姦訖今選部用其法知制誥時筆¶
削間有以自是不屈者因請告改少尹少¶
尹時與大議歲减府稅錢十三萬在澧時¶
不鞭人不名吏居歲餘人人自化在禮部¶
時由文取生不聽譽不信毀公爲人質良¶
寛大體與用綽然有餘&KR0073;爲政廣乎易簡¶
不求赫赫名與人交外淡中堅接士多可¶
而有別稱賢薦能未常倦好議論而無口¶
過遠邪䛕而不忤物其居家菲衣食厚賔¶
<pb:KR4c0069_SBCK_024-4a>¶
客敬兄㛐禮妻子愛甥姪初先太君好善¶
佛書不食肉公不忍違其志亦終身&KR0188;食¶
自八九歲時始諷畢盡得其義善理王氏¶
易左氏春秋前後著文凡一百五十二首¶
皆詣理撮要詞無枝葉其卓然者有詹府¶
司&KR0033;比部貟外郎廳記請𩀱曰坐䟽與梁¶
蕭書上宰相論選事狀秉筆者許之薨之¶
日不識者惜識者歎交游出涕執友慟夫¶
如是其善人乎傳曰善人國之紀也語曰¶
<pb:KR4c0069_SBCK_024-4b>¶
善人吾不得而見之矣噫善人之稱難乎¶
哉獨加於公無愧焉銘曰古者墓有表表¶
有云顯其行省其文故季札死仲尼表其¶
墓曰君子今吾䘮李君署其碑曰善人嗚¶
呼李君有知乎無知乎君之名與此石俱¶
　　唐故通議大夫和州刺史呉郡張公¶
　　神道碑銘　并序¶
張之爲著姓尚矣自漢太傅良侍中肱晉¶
司空華丞相嘉以降勲賢軒冕歷代不乏¶
<pb:KR4c0069_SBCK_024-5a>¶
肱避地渡江始居于呉故其子孫稱呉郡¶
人嘉以孝悌聞于郡故其𫠦居號孝張里¶
嘉之曾孫&KR0073;在宋爲司徒即公五代祖也¶
司徒之孫儔在隋爲呉郡都督即公曾王¶
父也台州臨海令諱鵾即公王父也𡊮州¶
司馬諱孝績即公皇考也或以人物著或¶
以閽閥稱迄今爲江南右族諱無擇字無¶
擇未冠丁𡊮州府君憂廬于墓畫號而夜¶
泣者三年矣有靈芝醴泉出焉旣冠好學¶
<pb:KR4c0069_SBCK_024-5b>¶
能屬文從郷賦登經第應制舉中精通經¶
史科補弘文館校書郎調左金吾錄事換¶
杭州錄事叅軍在杭州前後詰僞制補吏¶
者三十八人駮假年侍老者二十人舉而¶
正之人伏其明會劉幽求來爲刺史舉課¶
聞詔授綘州錄事叅軍綘之郡有主壻者¶
怙寵侮法豪奪人利公數其罪露章奏之¶
章下丞相姚元崇奇之致書褒羙尋改太¶
原府功曹參軍給事中張昶爲江淮安撫¶
<pb:KR4c0069_SBCK_024-6a>¶
使表公正&KR0033;奏置部從事吏部尚書陸象¶
先爲河東按察使狀公清白奏授懷州獲¶
嘉以不茹柔得人心以不吐剛得罪繇是¶
左遷鄂州司馬移深州司馬轉&KR0593;州長史¶
時上方思理詔求二千石之良者時宰以¶
公塞詔擢拜和州刺史公在郡奉詔條䘏¶
人隱而巳不知其他無河水潦害農公請¶
蠲榖籍之損者什七八時李知柔爲本道¶
採訪使素不快公之聞&KR0033;密䟽誣奏以附¶
<pb:KR4c0069_SBCK_024-6b>¶
下爲名遂貶蘇州別駕老㓜攀泣而遮道¶
者數百人信宿方得去移曹州別駕歲餘¶
謝病歸老于家天寳十三載正月二十一¶
日終于東都利仁里私第其年二月十二¶
日葬于河南府伊闕縣中李原享年八十¶
三噫公生天地間八十有三年可謂壽矣¶
其間當明皇帝馭天下四十有五年可謂¶
時矣有其才得其壽逢其時然職不過陪¶
臣秩僅至郡守凡𫠦貯蓄鬱而不舒嗚呼¶
<pb:KR4c0069_SBCK_024-7a>¶
其命也夫公之文學常爲賀知章賈彦璿¶
許之公之諒&KR0033;常爲李邕張庭珪稱之公¶
之政事又爲劉姚張陸推之夫以八君子¶
之力援之而不足以一知柔之力排之而¶
有餘厄窮不振以至没齒嗚呼其命也夫¶
古人云道不虚行又云其後必有逹者故¶
公之子大理評事諴以節行聞于時公之¶
孫戸部侍郎平叔以才位光于國報施之¶
道信信昭矣不在其身則在子孫相去幾¶
<pb:KR4c0069_SBCK_024-7b>¶
何哉長慶二年某年月某日平叔奉祖德¶
碣之居易據家狀序而銘之其詞曰¶
有木有木碩大而長破爲桶杙不作棟梁¶
有驥有驥規行矩歩辱在短轅不可大輅¶
嗚呼噫嘻公亦如之將時不遇我而我不¶
遇時勿謂巳矣天錫多祉旣賢其子以濟¶
其羙又才其孫以大其門苟無先德孰啓¶
後昆¶
　　唐贈尚書工部侍郎呉郡張公神道¶
<pb:KR4c0069_SBCK_024-8a>¶
　　碑銘　并序¶
有唐嶺南觀察推官試大理評事呉郡張¶
公大曆三年十一月八日終于伊川別墅¶
五年八月七日葬于伊闕縣中李原春秋¶
五十五元和十三年詔贈主客貟外郎明¶
年贈太常少卿又明年贈尚書工部侍郎¶
夫人呉郡陸氏貞元二年某月某日終于¶
某𫠦春秋六十六追封嘉興縣太君又封¶
呉郡太夫人嗣子通議大夫守尚書戸部¶
<pb:KR4c0069_SBCK_024-8b>¶
侍郎判度支上柱國賜紫金魚袋平叔以¶
長慶二年某月某日立神道碑太原白居¶
易文其碑云公諱諴字老萊呉郡人父諱¶
無擇和州刺史祖諱孝績𡊮州司馬由高¶
曾而上世德世祿載在和州府君碑内此¶
不書公年十八以通經中第及調判入高¶
等授蘇州長洲尉秩滿丁先府君憂旣禫¶
又丁先太夫人憂泣血六年哀毀過制以¶
方寸再亂殆無宦情旣除䘮退居不調者¶
<pb:KR4c0069_SBCK_024-9a>¶
累年而親友以大義敦責不得巳而復起¶
選授左武衞&KR0016;曹叅軍分司東都屬安祿¶
山陷覆洛京以僞職滛刑䝱劫士庻公與¶
同官范陽盧巽濳遁于陸渾山食木實飮¶
泉水者二年訖不爲逆命𫠦汙及肅宗嗣¶
位詔河南尹薛伯連搜訪不仕賊庭隱藏¶
山谷者伯連得六人以應詔而公與巽在¶
焉繇是名節聞于朝野君子以爲知道優¶
詔褒羙時授密縣主簿未周歲遷宋州碭¶
<pb:KR4c0069_SBCK_024-9b>¶
山縣令時睢陽當大兵後野無草里無人¶
公撫之一年襁&KR0018;至二年汙萊闢三年衣¶
食足及解印去縣民相率泣而餞之君子¶
以爲知政嶺南節度觀察使李勉偉人也¶
旣高公陸渾之節又羙公碭山之政欲以¶
名職禮命起而大之遂奏授試大理評事¶
充觀察推官及除書簡牒到門即公&KR0162;館¶
舎之明日也才如是命如是嗚呼哀哉公¶
常自&KR0018;其才不後扵人自疑其命不偶於¶
<pb:KR4c0069_SBCK_024-10a>¶
世及將去碭山而反伊川也頓駕搦管沈¶
歎乆之因賦詠懷詩云論成方辯命賦罷¶
即歸田竟如是言終于衡茅之下君子以¶
爲知命公有三子曰平仲平叔平季夫人¶
陸氏即國子司業集賢殿學士善經之女¶
賢明有法度初公旣殁諸子尚㓜夫人勤¶
求衣食親執詩書諷而導之咸爲令子又¶
常以公遺志擇其子而付之故平叔卒能¶
振才業致名位追爵命碣碑表繼父志揚¶
<pb:KR4c0069_SBCK_024-10b>¶
祖德此誠孝子順孫之道也亦由夫人慈¶
善敎誘之德浸浸而成就之不其然乎居¶
易常辱與戸部游而知其家事治見託譔¶
述庻傳信焉銘曰¶
猗嗟碭山以文行保家聲以義節振時名¶
以惠政撫縣民而職不登諸侯卿秩不及¶
廷尉評悲哉猗嗟碭山前有和州名德如¶
彼後有戸部才位若此才子之父名父之¶
子賢者兼之可謂具羙休哉¶
<pb:KR4c0069_SBCK_024-11a>¶
　　傳法堂碑¶
王城离域有佛寺號興善寺之次也有僧¶
舎名傳法堂先是大徹禪師宴居于是寺¶
&KR0003;法于是堂因名曰焉有問師之名迹曰¶
號惟寛姓祝氏衢州信安人祖曰安父曰¶
皎生十三歳出家二十四具戒僧臘三十¶
九報年六十三終興善寺葬灞陵西原詔¶
謚曰大徹禪師元和正&KR0033;之塔云師有之¶
傳授曰釋迦如來欲𣵀槃時以正法密印¶
<pb:KR4c0069_SBCK_024-11b>¶
付摩訶迦葉傳至馬鳴又十二葉傳至師¶
子比丘及二十四葉傳至佛䭾先那先那¶
傳圓覺逹摩逹摩傳大弘可可傳鏡智璨¶
璨傳大醫信信傳圓滿忍忍傳天鑒能是¶
爲六祖能傳南岳讓讓傳洪州道一一謚¶
曰大寂寂即師之師貫而次之其傳授可¶
知矣有問師之道屬曰自四祖以降雖嗣¶
正法有家嫡而支派者猶大宗小宗焉以¶
世族譬之即師與西堂藏甘泉賢勒潭海¶
<pb:KR4c0069_SBCK_024-12a>¶
百嚴暉俱父事大寂若兄弟然章敬澄若¶
父父兄弟遥山欽若從祖兄弟鶺林素華¶
嚴寂若伯叔然當山忠東京會若伯叔祖¶
嵩山秀牛頭融若曾伯叔祖推而序之其¶
道屬可知矣有問師之化縁曰師爲童男¶
時見殺生者䀌然不忍食退而發岀家心¶
遂求落髮於僧曇受尸羅於僧崇學毗尼¶
於僧如證大乗法於天台止觀成最上乗¶
道扵大寂道一貞元六年始行於閩越間¶
<pb:KR4c0069_SBCK_024-12b>¶
歲餘而迴心改服者百數七年馴猛虎於¶
會稽作滕家道塲八日與山神受八戒於¶
鄱陽作廻鬱道塲十三年盛非人於少林¶
寺二十一年作有爲功德於衞國寺明年¶
施無爲功德於天宮寺元和四年憲宗章¶
武皇帝召見於安國寺五年問法於麟德¶
殿其年復靈泉於不空三藏也十二年二¶
月晦大&KR0003;法於是堂&KR0003;訖&KR0003;化其化縁云¶
爾有問師之心要曰師行禪演法垂三十¶
<pb:KR4c0069_SBCK_024-13a>¶
年度白黒衆殆百千萬億應病授藥安可¶
以一&KR0003;盡其心要乎然居易爲賛善大夫¶
時常四詣師四問道第一問云旣曰禪師¶
何故&KR0003;法師曰無上菩提者&KR0013;於身爲律¶
&KR0003;於口爲法行於心爲禪應用有三其實¶
一也如江湖河漢在立名名雖不一水性¶
無二律即是法法不離禪云何扵中妄起¶
分別第二問云旣無分別何以修心師曰¶
本無損傷云何要修理無論垢與浄一切¶
<pb:KR4c0069_SBCK_024-13b>¶
勿起念第三問云垢即不可念浄無念可¶
乎師曰如人眼睛上一物不可住金屑雖¶
珍在眼亦爲病第四問云無修無念亦何¶
異於凡夫耶師曰凡夫無明二乗執著離¶
此二病是名眞修眞修者不得勤不得忘¶
勤即近執著忘即落無明其心要云爾師¶
之徒殆千餘逹者三十九人其入室受道¶
者有義崇有圓鏡以先師常辱與予言知¶
予嘗醍醐嗅薝蔔者有日矣師旣殁後予¶
<pb:KR4c0069_SBCK_024-14a>¶
出守南賔郡遠託譔述迨今而成嗚呼斯¶
文豈&KR0033;起師敎慰門弟子心哉抑且志音¶
受然燈記記靈山會於將來世故其文不¶
避繁銘曰¶
佛以一印付迦葉　至師五十有九葉¶
故名師堂爲傳法¶
　　唐撫州景雲寺故律大德上弘和尚¶
　　石塔碑銘　并序¶
元和十一年春廬由東林寺僧道深懷縱¶
<pb:KR4c0069_SBCK_024-14b>¶
如建冲契宗一至柔以言語智則智明雲¶
臯太易等凡二十輩與白黒衆千餘人俱¶
實持故景雲大德弘公行狀一通執錢十¶
萬來詣潯陽府請司馬白居易作先師碑¶
會有故不果十二年夏作石墳成復來請¶
會有病不果十三年夏作石塔成又來請¶
始從之旣而僧反山衆反聚落錢反寺府¶
翌日而文就明年而碑立其詞云爾¶
我聞竺乾古先生出世法法要有三曰戒¶
<pb:KR4c0069_SBCK_024-15a>¶
定惠戒生定定生惠惠生八萬四千法門¶
是三者迭爲用若次第言則定爲惠因戒¶
爲定根定根植則苗茂因𣗳則果滿無因¶
求滿猶夢果也無根求茂猶揠苗也雖佛¶
以一切種智攝三界必先用戒菩薩以六¶
波羅蜜化四生不能捨律律之用可思量¶
不可思量如來十弟子中稱優波離善持¶
律波離滅有南山大師得之南山滅有景¶
雲大師得之師諱上弘姓饒氏曾祖君雅¶
<pb:KR4c0069_SBCK_024-15b>¶
祖公怳父知恭臨川南城人童而有知故¶
生十五歲發出家心始從舅氏剃落壯而¶
有立故生十五歲立菩提願從南岳大圓¶
大師具戒樂其𫠦由故大曆中不去父母¶
之&KR0022;請𨽻于本州景雲寺修道應無𫠦住¶
故貞元初離我我𫠦從君洪州龍興寺&KR0003;¶
法親近善知識故與匡山法眞天台靈&KR0073;¶
荆門法裔暨興果神湊建昌惠進五長老¶
交遊佛法屬王臣故與姜相國公輔太師¶
<pb:KR4c0069_SBCK_024-16a>¶
顔眞卿曁本道廉使楊君憑韋君丹四君¶
子友善提振禁戒故講四分律而從善遠¶
罪者無央數隨順化縁故坐甘露壇而誓¶
衆生盟者二十年荷擔大事故前後登方¶
等施尸羅者十有八會救㧞群生故娑婆¶
男女曰我得度者萬五千七十二人示生¶
無常故元和十年十月巳亥遷化于東林¶
精舎示滅有𫠦故是月丙寅歸于南岡石¶
墳住三十七年七歲安居六十五夏自生¶
<pb:KR4c0069_SBCK_024-16b>¶
至滅隨迹示敎行止語嘿無非佛事夫施¶
於人也博則反諸巳也厚故門人郷人輒¶
如不及繇是藝松成林琢石爲塔塔有碑¶
碑有銘曰¶
　佛滅度後　薝蔔香衰　醍醐味醨¶
　誰反是香　誰復是味　景雲大師¶
　景雲之生　一匡苾蒭　中興毗尼¶
　景雲之滅　衆將安仰　法將疇依¶
　昔景雲來　道行者隨　踐迹者歸¶
<pb:KR4c0069_SBCK_024-17a>¶
　今景雲去　升堂者思　入室者悲¶
　鑪峯之西　虎谿之南　石塔巍巍¶
　有記事者　以實眞辭　書于塔碑¶
　　唐江州興果寺律大德湊公塔碣銘¶
　　并序¶
如來滅後後五百歲有持戒見性者曰興¶
果律師師姓成號神湊京兆藍田人旣出¶
家具戒於南岳希操大師叅禪於鍾陵大¶
寂大師志在首楞嚴經行在四分毗尼藏¶
<pb:KR4c0069_SBCK_024-17b>¶
其他典論以有餘力通大曆八年制縣經¶
論律三科策試天下僧師中等得度詔配¶
江州興果寺後從僧望移𨽻東林寺即鴈¶
門遠大師舊道塲有甘露壇白蓮池在焉¶
師旣居是寺興佛事元和十二年九月七¶
日遘疾二十六日及其十月十九日遷全¶
身于寺道北祔鴈門墳左春秋七十四夏¶
臘五十一日至乎哉師本行也以精進心¶
脂不退輪以勇健力檛無畏鼓故登壇進¶
<pb:KR4c0069_SBCK_024-18a>¶
律鬱爲法將者垂三十年領羯磨會十三¶
化大衆萬數儀範𫠦攝惠用𫠦誘貴高憎¶
慢罔不降伏其威重如是自興果訖東林¶
一盂齋一榻居衣麻寢菅如坐七寳繇是¶
名聞檀施來無虚月盡歸寺藏與大衆共¶
之迨啓手足日前無長物其簡儉如是師¶
心行禪身持律起居動息皆有常莭雖沍¶
寒隆暑風雨黒夜捧一鑪秉一燭行道禮¶
佛者四十五年凡十二時未嘗闕一其精¶
<pb:KR4c0069_SBCK_024-18b>¶
勤如是師旣疾亟四大將壞無戀著念無¶
厭離想郡太守門弟子進醫饋藥者數回¶
師頷之云報身非病焉用是爲言訖趺坐¶
恬然就化其了悟如是門人道建利辯元¶
審元揔等封墳建塔思有以識之以先師¶
常辱與予游託爲銘碣初予與師相遇如¶
他生舊識一見訢合不知其然及遷化時¶
予又題一四句詩爲别盖欲會前心集後¶
縁也不能改作因取爲銘曰¶
<pb:KR4c0069_SBCK_024-19a>¶
# SB1_0731-144.png
# page missing
<pb:KR4c0069_SBCK_024-20a>¶
<pb:KR4c0069_SBCK_024-21a>¶
