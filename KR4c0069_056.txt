# -*- mode: mandoku-view; -*-
#+TITLE: 白氏文集
#+DATE: 2015-09-11 08:22:17.730673
#+PROPERTY: ID KR4c0069
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 56
#+PROPERTY: FILE SB04n0441-056白氏長慶集-卷第五十六.
<pb:KR4c0069_SBCK_056-1a>¶
白氏文集巻第五十六¶
　律詩　五言　七言　凡一百首¶
　　太和戊申歳大有年詔賜百寮出城¶
　　觀稼謹書盛事以俟采詩¶
清晨承詔命豐歳閲田閭膏雨抽苖足涼¶
風吐穗初早禾黄錯落晚稻緑扶疎好入¶
詩家詠宜令史館書散為萬姓食堆作九¶
年儲莫道如雲稼今秋雲不如¶
　　贈悼懐太子挽歌辭二首¶
<pb:KR4c0069_SBCK_056-1b>¶
竹馬書薨歳銅龍表葬時永言窀穸事全¶
用少陽儀夀夭由天命哀榮出聖慈恭聞¶
褒贈詔軫念在與夷¶
　　又一首¶
剪葉藩封早承華冊命尊笙歌辭洛苑風¶
雪蔽梁園鹵簿淩霜宿銘旌向月翻宫寮¶
不逮事哭送出都門¶
　　雨中招張司業宿¶
過夏衣香潤迎秋簟色鮮斜支花石枕卧¶
<pb:KR4c0069_SBCK_056-2a>¶
詠蘂珠篇泥濘非遊日隂沉好睡天能來¶
同宿否聽雨對牀眠¶
　　和集賢劉學士早朝作¶
吟君昨日早朝詩金御爐前喚仗時煙吐¶
白龍頭宛轉扇開青雉尾參差暫留春殿¶
多稱屈合入綸闈即可知從此摩霄去非¶
晚鬢間未有一莖絲¶
　　送陜州王司馬建赴任¶
陜州司馬去何如養靜資貧兩有餘公事¶
<pb:KR4c0069_SBCK_056-2b>¶
閑忙同少尹料錢多少敵尚書秪擕美酒¶
為行伴唯作新詩趂下車自有鐵牛無詠¶
者料君投刃必應虚¶
　　對琴待月¶
竹院新晴夜松䆫未卧時共琴為老伴與¶
月有秋期玉軫臨風久金波出霧遲幽音¶
待清景唯是我心知¶
　　楊家南亭¶
小亭門向月斜開滿地涼風滿地苔此院¶
<pb:KR4c0069_SBCK_056-3a>¶
好彈秋思處終須一夜抱琴來¶
　　早寒¶
黄葉聚牆角青苔圍柱根被經霜後薄鏡¶
遇雨來昏半巻寒簷幕斜開暖閤門迎冬¶
兼送老秪仰酒盈樽¶
　　齋月静居¶
病來心静一無思老去身閑百不為忽忽¶
眼塵猶愛睡些些口業尚誇詩葷腥毎斷¶
齋居月香火常親宴坐時萬慮消停百神¶
<pb:KR4c0069_SBCK_056-3b>¶
泰唯應寂寞殺三尸¶
　　宿裴相公興化池亭¶
林亭一出宿風塵忘却平津是要津松閣¶
晴看山色近石渠秋放水聲新孫弘閣閙¶
無閑客傅説舟忙不借人何似掄村濟川¶
外别開池館待交親¶
　　和劉郎中望終南山秋雪¶
遍覽古今集都無秋雪詩陽春先唱後隂¶
嶺未消時草訝霜凝重松疑鶴散遲清光¶
<pb:KR4c0069_SBCK_056-4a>¶
莫獨占亦對白雲司¶
　　廣府胡尚書頻寄詩因答絶句¶
尚書清白臨南海雖飲貪泉心不回唯向¶
詩中得珠玉時時寄到帝鄉來¶
　　送鶴與裴相臨别贈詩¶
司空愛爾爾須知不信聽吟送鶴詩羽翮¶
勢髙寧惜别稻粱恩厚莫愁飢夜棲少共¶
雞爭樹曉浴先饒鳳占池穏上青雲勿迴¶
顧的應勝在白家時¶
<pb:KR4c0069_SBCK_056-4b>¶
　　令狐相公拜尚書後有喜從鎮歸朝¶
　　之作劉郎中先和因以繼之¶
車騎從新梁苑廻履聲珮響入中臺鳳池¶
望在終重去龍節功成且納來金勒最宜¶
乘雪出玉觴何必待花開尚書首唱郎中¶
和不計官資秖計才¶
　　送河南尹馮學士赴任¶
石渠金谷中間路軒騎翩翩十日程清洛¶
飲氷添苦節碧嵩看雪助髙情謾誇河北¶
<pb:KR4c0069_SBCK_056-5a>¶
操旄鉞莫羡江西擁斾旌何似府寮京令¶
外别教三十六峯迎¶
　　讀鄂公傳¶
髙卧深居不見人功名斗藪似灰塵唯留¶
一部清商樂月下風前伴老身¶
　　賦得烏夜啼¶
城上歸時晚庭前宿處危月明無葉樹霜¶
滑有風枝啼澁飢喉咽飛仾凍翅垂畫堂¶
鸚鵡鳥泠暖不相知¶
<pb:KR4c0069_SBCK_056-5b>¶
　　鏡換盃¶
欲將珠匣青銅鏡換取金樽白玉巵鏡裏¶
老來無避處樽前愁至有消時茶能散悶¶
為功淺萱縱忘憂得力遲不是杜康神用¶
速纔分一盞便開眉¶
　　冬夜聞蟲¶
蟲聲冬思苦於秋不解愁人聞亦愁我是¶
老翁聞不畏少年莫聽白君頭¶
　　雙鸚鵡¶
<pb:KR4c0069_SBCK_056-6a>¶
緑衣整頓雙棲起紅觜分明對語時始覺¶
琵琶絃莽鹵方知吉了舌參差鄭牛識字¶
吾常歎丁鶴能歌爾亦知若稱白家鸚鵡¶
鳥籠中兼合解吟詩¶
　　贈朱道士¶
儀容白晳上仙郎方寸清虚内道塲兩翼¶
化生因服藥三尸餓死為休粮醮壇北向¶
宵占斗寢室東開早納陽盡日䆫間更無¶
事唯燒一炷降真香¶
<pb:KR4c0069_SBCK_056-6b>¶
　　昨以拙詩十首寄西川杜相公相公¶
　　亦以新作十首惠然報示首數雖等¶
　　工拙不倫重以一章用伸答謝¶
詩家律手在成都權與尋常將相殊剪截¶
五言兼用鉞陶鈞六義别開爐驚人巻軸¶
須知有隨事文章不道無篇數雖同光價¶
異十魚目換十驪珠¶
　　和令狐相公新於郡内栽竹百竿拆¶
　　壁開軒旦夕對玩偶題七言五韻¶
<pb:KR4c0069_SBCK_056-7a>¶
梁園脩竹舊傳名久廢年深竹不生千畝¶
荒涼尋未得百竿青翠種新成墻開乍見¶
重添興䆫静時聞别有情煙葉䝉籠侵夜¶
色風枝蕭䬃欲秋聲更登樓望尤堪重千¶
萬人家無一莖¶
　　重答汝州李六使君見和憶吳中舊¶
　　遊五首¶
為憶娃宫與虎丘翫君新作不能休蜀牋¶
寫出篇篇好吳調吟時句句愁洛下林園¶
<pb:KR4c0069_SBCK_056-7b>¶
終共住江南風月㑹重遊由來事過多堪¶
惜何况蘇州勝汝州¶
　　見殷堯藩侍御憶江南詩三十首詩¶
　　中多叙蘇杭余嘗典二郡因繼和之¶
江南名郡數蘇杭冩在殷家三十章君是¶
旅人猶苦憶我為刺史更難忘境牽吟詠¶
真詩國興入笙歌好醉鄉為念舊遊終一¶
去扁舟直擬到滄浪¶
　　聞新蟬贈劉二十八¶
<pb:KR4c0069_SBCK_056-8a>¶
蟬發一聲時槐花帶兩枝秪應催我老兼¶
遣報君知白髪生頭速青雲入手遲無過¶
一盃酒相勸數開眉¶
　　贈王山人¶
玉芝觀裏王居士服氣飡霞善養身夜後¶
不聞龜喘息秋來唯長鶴精神容顔盡恠¶
長如故名姓多疑不是真貴重榮華輕夀¶
命知君悶見世間人¶
　　和劉郎中學士題集賢閣¶
<pb:KR4c0069_SBCK_056-8b>¶
朱閣青山髙庳齊與君才子作詩題傍聞¶
大内笙歌近下視諸司屋舍仾萬巻圖書¶
天禄上一條風景月華西欲知丞相優賢¶
意百步新廊不踏泥¶
　　觀幻¶
有起皆因滅無睽不暫同從歡終作慼轉¶
苦又成空次第花生眼須㬰燭過風更無¶
尋覔處鳥跡印空中¶
　　病假中龐少尹攜魚酒相過¶
<pb:KR4c0069_SBCK_056-9a>¶
宦情牢落年將暮病假聫緜日漸深被老¶
相催雖白首與春無分未甘心閑停茶椀¶
從容語醉把花枝取次吟勞動故人龎閣¶
老提魚攜酒逺相尋¶
　　聽田順兒歌¶
戞玉敲氷聲未停嫌雲不遏入青冥爭得¶
黄金滿衫袖一時抛與斷年聽¶
　　聽曹剛琵琶兼示重蓮¶
撥撥絃絃意不同胡啼畨語兩玲瓏誰能¶
<pb:KR4c0069_SBCK_056-9b>¶
截得曹剛手挿向重蓮衣袖中¶
　　酬令狐相公春日尋花見寄六韻¶
病卧帝王州花時不得遊老應隨日至春¶
肯爲人留粉壊杏將謝火繁桃尚稠白飄¶
僧院地紅落酒家樓空裏雪相似晚來風¶
不休吟君悵望句如到曲江頭¶
　　和劉郎中曲江春望見示¶
芳景多遊客衰翁獨在家肺傷妨飲酒眼¶
痛忌看花寺路隨江曲宫牆夾樹斜羡君¶
<pb:KR4c0069_SBCK_056-10a>¶
猶壯健不枉度年華¶
　　送東都留守令狐尚書赴任¶
翠華黄屋未東廵碧洛青嵩付大臣地稱¶
髙情多水竹山宜閑望少風塵龍門即擬¶
為遊客金谷先憑作主人歌酒家家花處¶
處莫空管領上陽春¶
　　自題新昌居止因招楊郎中小飲¶
地偏坊逺巷仍斜最近東頭是白家宿雨¶
長齊鄰舍栁晴光照出夾城花春風小榼¶
<pb:KR4c0069_SBCK_056-10b>¶
三升酒寒食深爐一椀茶能到南園同醉¶
否笙歌隨分有些些¶
　　南園試小樂¶
小園班駮花初發新樂錚摐教欲成紅蕚¶
紫房皆手植蒼頭碧玉盡家生髙調管色¶
吹銀字慢拽歌詞唱渭城不飲一盃聽一¶
曲將何安慰老心情¶
　　和㣲之春日投簡陽明洞天五十韻¶
青陽行已半白日坐將徂越國强仍大稽¶
<pb:KR4c0069_SBCK_056-11a>¶
城髙且孤利饒鹽煑海名勝水澄湖牛斗¶
天垂象台明地展圖瓌竒填市井佳麗溢¶
闉闍勾踐遺風覇西施舊俗姝船頭龍夭¶
矯橋脚獸睢盱鄉味珍彭越時鮮貴鷓鴣¶
語言諸夏異衣服一方殊搗練蛾眉婢鳴¶
桹娃角奴江清敵伊洛山翠勝荆巫華表¶
雙棲鶴聫墻㡬㸃烏煙波分渡口雲樹接¶
城隅澗逺松如畫洲平水似鋪緑秧科早¶
稻紫笋折新蘆暖踏泥中藕香尋石上蒲¶
<pb:KR4c0069_SBCK_056-11b>¶
雨來萌盡達雷後蟄全蘇栁眼黄絲纇花¶
房綘蠟珠林風新竹折野燒老桑枯帯嚲¶
長枝蕙錢穿短貫榆暄和生野菜卑濕長¶
街蕪女浣紗相伴兒烹鯉一呼山魈啼稚¶
子林狖挂山都産業論蠶蟻孳生計鴨鶵¶
泉巖雪飄灑苔壁錦漫糊堰限舟航路堤¶
通車馬途耶溪岸迴合禹廟徑盤紆洞穴¶
何因鑿星槎誰與刳石凹仙藥臼峯峭佛¶
香爐去為投金簡來因挈玉壺貴仍招客¶
<pb:KR4c0069_SBCK_056-12a>¶
雨來萌盡達雷後蟄全蘇栁眼黄絲纇花¶
房綘蠟珠林風新竹折野燒老桑枯帯嚲¶
長枝蕙錢穿短貫榆暄和生野菜卑濕長¶
街蕪女浣紗相伴兒烹鯉一呼山魈啼稚¶
子林狖挂山都産業論蠶蟻孳生計鴨鶵¶
泉巖雪飄灑苔壁錦漫糊堰限舟航路堤¶
通車馬途耶溪岸迴合禹廟徑盤紆洞穴¶
何因鑿星槎誰與刳石凹仙藥臼峯峭佛¶
香爐去為投金簡來因挈玉壺貴仍招客¶
<pb:KR4c0069_SBCK_056-12b>¶
宿健未要人扶聞望賢丞相儀形美丈夫¶
前驅駐旌斾偏坐列笙竽刺史旟翻隼尚¶
書履曵鳬學禪超後有觀妙造虚無髻裏¶
傳僧寳環中得道樞登樓詩八詠置硯賦¶
三都捧擁羅將綺趨蹌紫與朱廟謀藏稷¶
卨兵略貯孫吳令下三軍整風髙四海趨¶
千家得慈母六郡事嚴姑重士過三哺輕¶
才抵一銖送觥歌宛轉嘲妓笑盧胡佐飲¶
時炮鼈蠲酲數鱠鱸醉鄉雖咫尺樂事亦¶
<pb:KR4c0069_SBCK_056-13a>¶
須㬰若不中賢聖何由外智愚伊予一生¶
志我爾百年軀江上三千里城中十二衢¶
出多無伴侣歸只對妻孥白首青山約抽¶
身去得無¶
　　酬鄭侍御多雨春空過詩三十韻¶
南雨來多滯東風動即狂月行離畢急龍¶
走召雲忙鬼轉雷車響蛇騰電策光浸滛¶
天似漏沮洳地成瘡慘澹隂烟白空濛宿¶
霧黄闇遮千里目悶結九廻腸寂寞羈臣¶
<pb:KR4c0069_SBCK_056-13b>¶
館深沉思婦房鏡昬鸞滅影衣潤麝消香¶
蘭濕難紉珮花凋易落粧沾黄鸎翅重滋¶
緑草心長紫陌皆泥濘黄汚共淼茫恐霖¶
成恠沴望霽劇禎祥楚栁腰肢嚲湘筠涕¶
淚滂書昏疑是夜隂盛勝於陽居士巾皆¶
墊行人蓋盡張跳蛙還屢出移蟻欲深藏¶
端坐交遊廢閑行去步妨愁生垂白叟惱¶
殺踏青娘變海傷須慮為魚慎勿忘此時¶
方共懼何處可相將已望東溟禱仍封北¶
<pb:KR4c0069_SBCK_056-14a>¶
户穰却思逢旱魃誰喜見商羊預怕為蠶¶
病先憂作麥霜惠應施浹洽政豈假揄揚¶
祀典脩咸秩農書振滿牀丹誠期懇苦白¶
日㑹昭彰賑廩賙飢户苫城備壊墻且當¶
營歳事寧暇惜年芳徳勝令災弭人安在¶
吏良尚書心若此不枉繫金章¶
　　和春深二十首¶
何處春深好春深富貴家馬為中路鳥妓¶
作後庭花羅綺驅論隊金銀用斷車眼前¶
<pb:KR4c0069_SBCK_056-14b>¶
何所苦唯苦日西斜¶
　　又一首¶
何處春深好春深貧賤家荒凉三逕草冷¶
落四鄰花奴困歸傭力妻愁出賃車途窮¶
平路險舉足劇褒斜¶
　　又一首¶
何處春深好春深執政家鳳池添硯水雞¶
樹落衣花詔借當衢宅恩容上殿車延英¶
開對久門與日西斜¶
<pb:KR4c0069_SBCK_056-15a>¶
　　又一首¶
何處春深好春深方鎮家通犀排帶胯瑞¶
鶴勘袍花飛絮衝毬馬垂楊拂妓車戎裝¶
拜春殿左握寳刀斜¶
　　又一首¶
何處春深好春深刺史家隂繁棠布葉岐¶
秀麥分花五匹鳴珂馬雙輪畫㦸車和風¶
引行樂燁燁隼旟斜¶
　　又一首¶
<pb:KR4c0069_SBCK_056-15b>¶
何處春深好春深學士家鳳書裁五色馬¶
鬛剪三花蠟炬開明火銀臺賜物車相逢¶
不敢揖彼此帽仾斜¶
　　又一首¶
何處春深好春深女學家慣看温室樹飽¶
識浴堂花御印提隨仗香牋把下車宋家¶
宫様髻一片緑雲斜¶
　　又一首¶
何處春深好春深御史家絮縈騘馬尾蝶¶
<pb:KR4c0069_SBCK_056-16a>¶
繞繡衣花破柱行持斧埋輪立駐車入班¶
遥認得魚貫一行斜¶
　　又一首¶
何處春深好春深遷客家一杯寒食酒萬¶
里故園花炎瘴蒸如火光隂走似車為憂¶
鵩鳥至秪恐日光斜¶
　　又一首¶
何處春深好春深經業家唯求太常第不¶
管曲江花折桂名慙郄収螢志慕車官塲¶
<pb:KR4c0069_SBCK_056-16b>¶
泥鋪處最怕寸隂斜¶
　　又一首¶
何處春深好春深隠士家野衣裁薜葉山¶
飯曬松花蘭索紉幽珮蒲輪駐軟車林間¶
箕踞坐白眼向人斜¶
　　又一首¶
何處春深好春深漁父家松灣隨棹月桃¶
浦落船花投餌移輕擑牽綸轉小車蕭蕭¶
蘆葉裏風起釣絲斜¶
<pb:KR4c0069_SBCK_056-17a>¶
　　又一首¶
何處春深好春深潮户家濤翻三月雪浪¶
噴四時花曵練馳千馬驚雷走萬車餘波¶
落何處江轉富陽斜¶
　　又一首¶
何處春深好春深痛飲家十分盃裏物五¶
色眼前花餔歠眠糟甕流涎見麴車中山¶
一沉醉千度日西斜¶
　　又一首¶
<pb:KR4c0069_SBCK_056-17b>¶
何處春深好春深上已家蘭亭席上酒曲¶
洛岸邉花㺯水游童棹湔裾小婦車齊橈¶
爭渡處一匹錦標斜¶
　　又一首¶
何處春深好春深寒食家玲瓏鏤雞子宛¶
轉綵毬花碧草追遊騎紅塵拜掃車鞦韆¶
細腰女揺曵逐風斜¶
　　又一首¶
何處春深好春深博奕家一先爭破眼六¶
<pb:KR4c0069_SBCK_056-18a>¶
聚鬭成花鼓應投壺馬兵衝象戲車彈碁¶
局上事最妙是長斜¶
　　又一首¶
何處春深好春深嫁女家紫排襦上雉黄¶
貼鬢邉花轉燭初移障鳴環欲上車青衣¶
傳氊褥錦繡一條斜¶
　　又一首¶
何處春深好春深娶婦家兩行籠裏燭一¶
對扇間花賔拜登華席親迎障幰車催粧¶
<pb:KR4c0069_SBCK_056-18b>¶
詩未了星斗漸傾斜¶
　　又一首¶
何處春深好春深妓女家眉欺楊栁葉裙¶
妬石榴花蘭麝熏行被金銅釘坐車楊州¶
蘇小小人道最夭斜¶
　　詠家醖十韻¶
獨醒從古笑靈均長醉如今斆伯倫舊法¶
依俙傳自杜新方要妙得於陳井泉王相¶
資重九麴蘗精靈用上寅釀糯豈勞吹范¶
<pb:KR4c0069_SBCK_056-19a>¶
黍撇篘何假漉陶巾常嫌竹葉猶凡濁始¶
覺榴花不正真甕掲聞時香酷烈缾封貯¶
後味甘辛捧疑明水從空化飲似陽和滿¶
腹春色洞玉壺無表裏光揺金盞有精神¶
能銷忙事成閑事轉得憂人作樂人應是¶
世間賢聖物與君還往擬終身¶
　　池鶴二首¶
髙竹籠前無伴侣亂雞羣裏有風標低頭¶
乍恐丹砂落曬翅常疑白雪銷轉覺鸕鶿¶
<pb:KR4c0069_SBCK_056-19b>¶
毛色下苦嫌鸚鵡語聲嬌臨風一唳思何¶
事悵望青田雲水遥¶
池中此鶴鶴中稀恐是遼東老令威帯雪¶
松枝翹膝脛放花菱片綴毛衣仾徊且向¶
籠間宿奮迅終須天外飛若問故巢知處¶
在主人相戀未能歸¶
　　對酒五首¶
巧拙賢愚相是非何如一醉盡忘機君知¶
天地中寛窄鵰鶚鸞凰各自飛¶
<pb:KR4c0069_SBCK_056-20a>¶
蝸牛角上爭何事石火光中寄此身隨富¶
隨貧且歡樂不開口笑是癡人¶
丹砂見火去無迹白髪詆人來不休頼有¶
酒仙相煖熱松喬醉即到前頭¶
百歳無多時壯健一春能㡬日晴明相逢¶
且莫推辭醉聽昌陽闗第四聲¶
昨日仾眉問疾來今朝収淚弔人迴眼前¶
流例君看取且遣琵琶送一杯¶
　　僧院花¶
<pb:KR4c0069_SBCK_056-20b>¶
欲悟色空為佛事故栽芳樹在僧家細看¶
便是華嚴偈方便風開智慧花¶
　　老戒¶
我有白頭戒聞於韓侍郎老多憂活計病¶
更戀班行钁鑠誇身健周遮説話長不知¶
吾免否兩鬢已成霜¶
　　洛橋寒食日作十韻¶
上苑風烟好中橋道路平蹴毬塵不起潑¶
火雨新晴宿醉頭仍重晨遊眼乍明老慵¶
<pb:KR4c0069_SBCK_056-21a>¶
雖省事春誘尚多情遇客踟蹰立尋花取¶
次行連錢嚼金勒鑿落寫銀罌府醖常教¶
送官娃喜要迎舞腰那及栁歌舌不如鸎¶
鄉國真堪戀光隂可合輕三年過寒食盡¶
在洛陽城¶
　　快活¶
可惜鸎啼落花處一壺濁酒送殘春可憐¶
月好風涼夜一部清商伴老身飽食安眠¶
消日月閑談泠笑接交親誰知將相王侯¶
<pb:KR4c0069_SBCK_056-21b>¶
外别有優游快活人¶
　　送令狐相公赴大原¶
六纛雙旌萬鐵衣并汾舊路滿光輝青衫¶
書記何年去紅斾將軍昨日歸詩作馬蹄¶
隨筆走獵酣鷹翅伴觥飛北都莫作多時¶
計再為蒼生入紫㣲¶
　　不出¶
簷前新葉覆殘花席上餘盃對早茶好是¶
老郎銷日處誰能騎馬傍人家¶
<pb:KR4c0069_SBCK_056-22a>¶
　　惜落花¶
夜來風雨急無復舊花林枝上三分落園¶
中一寸深日斜啼鳥思春盡老人心莫恠¶
添杯飲情多酒不禁¶
　　老病¶
晝聽笙歌夜醉眠若非月下即花前如今¶
老病須知分不負春來二十年¶
　　憶晦叔¶
遊山弄水攜詩巻看月尋花把酒盃六事¶
<pb:KR4c0069_SBCK_056-22b>¶
盡思君作伴幾時歸到洛陽來¶
　　送徐州髙僕射赴鎮¶
大紅斾引碧幢旌新拜將軍指㸃行戰將¶
易求何足貴書生難得始堪榮離筵歌舞¶
花叢散候騎刀槍雪隊迎應笑蹉跎白頭¶
尹風塵唯管洛陽城¶
　　琴酒¶
耳根得所琴初暢心地忘機酒半酣若使¶
啟期兼解醉應言四樂不言三¶
<pb:KR4c0069_SBCK_056-23a>¶
　　聽幽蘭¶
琴中古曲是幽蘭為我慇懃更㺯看欲得¶
身心俱静好自彈不及聽人彈¶
　　六年秋重題白蓮¶
素房含露玉冠鮮紺葉揺風鈿扇圓本是¶
吳州供進藕今為伊水寄生蓮移根到此¶
三千里結子經今六七年不獨池中花故¶
舊兼乘舊日採花船¶
　　元相公挽歌詞三首¶
<pb:KR4c0069_SBCK_056-23b>¶
銘旌官重威儀盛騎吹聲繁鹵簿長後魏¶
帝孫唐宰相六年七月葬咸陽¶
墓門已閉笳簫去唯有夫人哭不休蒼蒼¶
露草咸陽壠此是千秋第一秋¶
送葬萬人皆慘澹反虞駟馬亦悲鳴琴書¶
劒珮誰収拾三歳遺孤新學行¶
　　卧聽法曲霓裳¶
金磬玉笙和已久牙牀角枕睡常遲朦朧¶
閑夢初成後宛轉柔聲入破時樂可理心¶
<pb:KR4c0069_SBCK_056-24a>¶
應不謬酒能陶性信無疑起嘗殘酌聽餘¶
曲斜背銀釭半下帷¶
　　結之¶
歡愛今何在悲啼亦是空同為一夜夢共¶
過十年中¶
　　五鳳樓晚望　六年八月十日作¶
晴陽晚照濕烟銷五鳳樓髙天泬寥野緑¶
全經朝雨洗林紅半被暮雲燒龍門翠黛¶
眉相對伊水黄金線一條自入秋來風景¶
<pb:KR4c0069_SBCK_056-24b>¶
好就中最好是今朝¶
　　寄劉蘇州¶
去年八月哭㣲之今年八月哭敦詩何堪¶
老淚交流日多是秋風揺落時泣罷㡬迴¶
深自念情來一倍苦相思同年同病同心¶
事除却蘇州更是誰¶
　　送客¶
病上籃輿相送來衰容秋思兩悠哉涼風¶
嫋嫋吹槐子却請行人勸一盃¶
<pb:KR4c0069_SBCK_056-25a>¶
　　秋思¶
夕照紅於燒晴空碧勝藍獸形雲不一弓¶
勢月初三鴈思來天北砧愁滿水南蕭條¶
愁氣味未老已深諳¶
　　酬夢得秋夕不寐見寄¶
碧簟綘紗帳夜涼風景清病聞和藥氣渇¶
聽碾茶聲露竹偷燈影烟松䕶月明何言¶
千里隔秋思一時生¶
　　題周家歌者¶
<pb:KR4c0069_SBCK_056-25b>¶
清緊如敲玉深圓似轉簧一聲腸一斷能¶
有㡬多腸¶
　　憶夢得¶
齒髪各蹉跎踈慵與病和愛花心在否見¶
酒興如何年長風情少官髙俗慮多㡬時¶
紅燭下聞唱竹枝歌¶
　　贈同座¶
春黛雙蛾嫰秋蓬兩鬢侵謀歡身太晚恨¶
老意彌深薄解燈前舞尤能醉後吟花叢¶
<pb:KR4c0069_SBCK_056-26a>¶
便不入猶自味甘心¶
　　失婢¶
宅院小墻庳坊門帖牓遲舊恩慙自薄前¶
事悔難追籠鳥無常主風花不戀枝今宵¶
在何處唯有月明知¶
　　夜招晦叔¶
庭草留霜池結氷黄昏鐘絶凍雲凝碧氊¶
帳上正飄雪紅火爐前初炷燈髙調秦筝¶
一兩㺯小花蠻榼二三升為君更奏湘靈¶
<pb:KR4c0069_SBCK_056-26b>¶
曲夜就儂來能不能¶
　　戲答皇甫監¶
寒宵勸酒君須飲君是孤眠七十身莫道¶
非人身不煖十分一盞煖於人¶
　　和楊師臯傷小姬英英¶
自從嬌騃一相依共見楊花七度飛玳瑁¶
牀空収枕席琵琶絃斷倚屏幃人間有夢¶
何曾入泉下無家豈是歸墳上少啼留取¶
淚明年寒食更沾衣¶
<pb:KR4c0069_SBCK_056-27a>¶
　　池邉即事¶
氈帳胡琴出塞曲蘭塘越棹㺯潮聲何言¶
此處同風月薊北江南萬里情¶
　　聞樂感鄰¶
老去親朋零落盡秋來絃管感傷多尚書¶
宅畔悲鄰笛廷尉門前歎雀羅緑綺䆫空¶
分妓女綘紗帳掩罷笙歌歡娛未足身先¶
去爭奈書生薄命何¶
白氏文集巻第五十六¶
