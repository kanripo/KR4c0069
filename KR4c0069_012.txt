# -*- mode: mandoku-view -*-
#+TITLE: 白氏長慶集
#+DATE: 2015-09-23 10:18:43
#+PROPERTY: JUAN 12


　感傷四(歌行曲引雜體凡二十¶九首/)¶
　　　短謌行¶
曈曈(徒紀/切)太陽如火色上行千里下一刻出為¶白晝入
為夜圓轉如珠住不得住不得無¶奈何為君舉酒謌短
謌歌聲苦詞亦苦四¶座少年君聴取今夕未竟明夕催
<pb:KR4c0069_WYG_011-1b>
秋風纔¶往春風回人無根蔕時不駐朱顏白日相<md:KR4c0069_SBCK_012-1b>¶隳頽
勸君且强笑一面勸君且强飲一杯¶人生不得長歡樂
年少須臾老到來¶
　　　生離别¶
食檗不易食梅難檗能苦兮梅能酸未如¶生别之為難
苦在心兮酸在肝晨鷄再鳴¶殘月沒征馬連嘶行人出
回看骨肉哭一¶聲梅酸檗苦甘如蜜黃河水白黃雲秋
行人¶河邊相對愁天寒野曠何處宿棠梨葉戰¶風颼颼
<pb:KR4c0069_WYG_011-2a>
(疏鳩/切)生離别生離别憂從中來無斷絶<md:KR4c0069_SBCK_012-2a>¶憂極心勞血氣
衰未年三十生白髮¶
　　　浩謌行¶
天長地久無終畢昨夜今朝又明日髩髮¶蒼浪牙齒疎
不覺身年四十七前去五十¶有幾年把鏡照面心茫然
既無長繩繫白¶日又無大藥駐朱顏朱顏日漸不如故
青¶史功名在何處欲留年少待富貴富貴不¶來年少去
去復去兮如長河東流赴海無¶迴波賢愚貴賤同歸盡
<pb:KR4c0069_WYG_011-2b>
北邙塜墓高嵯峨<md:KR4c0069_SBCK_012-2b>¶古來如此非獨我未死有酒且高歌
顏回¶短命伯夷餓我今所得亦已多功名富貴¶須待命
命若不來知奈何¶
　　　王夫子¶
王夫子送君為一尉東南三千五百里道¶途雖逺位雖
卑月俸猶堪活妻子男兒口¶讀古人書束帶斂手來從
事近將狥禄給¶一家逺則行道佐時理行道佐時須待
命¶委身下位無為恥命苟未來且求食官無<md:KR4c0069_SBCK_012-3a>¶卑高及逺
<pb:KR4c0069_WYG_011-3a>
邇男兒上既未能濟天下下又¶不至饑寒死吾觀九品
至一品其間氣味¶都相似紫綬朱紱青布衫顏色不同
而已¶矣王夫子别有一事欲勸君逢酒逢春且¶歡喜¶
　　　江南遇天寶樂叟¶
白頭老叟泣且言禄山未亂入棃園能彈¶琵琶和法曲
多在華清隨至尊是時天下¶太平久年年十月坐朝元
千官起居環珮<md:KR4c0069_SBCK_012-3b>¶合萬國㑹同車馬奔金殿照耀石甕寺
蘭¶麝熏煑溫湯源貴妃宛轉侍君側體弱不¶勝珠翠繁
<pb:KR4c0069_WYG_011-3b>
冬雪飄颻錦袍暖春風蕩漾霓¶裳翻歡娯未足燕冦至
弓勁馬肥胡語喧¶豳土人遷避夷狄鼎湖龍去哭軒轅
從此¶漂淪到南土萬人死盡一身存秋風江上¶浪無限
暮雨舟中酒一樽涸魚久失風波¶勢枯草曾沾雨露恩
我自秦來君莫問驪¶山渭水如荒村新豐樹老籠明月
長生殿<md:KR4c0069_SBCK_012-4a>¶闇鎖春雲紅葉紛紛葢敧瓦緑苔重重封¶壞垣
唯有中官作宫使每年寒食一開門¶
　　　送張山人歸嵩陽
<pb:KR4c0069_WYG_011-4a>
黃昬慘慘天微雪修行坊西鼔聲絶張生¶馬瘦衣且單
夜扣柴門與我别媿君冒寒¶來别我為君沽酒張燈火
酒酣火煖與君¶言何事出關又入關荅云前年偶下山
四¶十餘月客長安長安古來名利地空手無¶金行路難
朝遊九城陌肥馬輕車欺殺客<md:KR4c0069_SBCK_012-4b>¶暮宿五侯門殘茶冷酒
愁殺人春明門門¶前便是嵩山路幸有雲泉容此身明
日辭¶君且歸去¶
　　　醉後走筆酬劉五主簿長句之贈兼¶簡張大賈
<pb:KR4c0069_WYG_011-4b>
　　　　二十四先輩昆季¶
劉兄文高行孤立十五年前名翕習是時¶相遇在符離
我年二十君三十得意忘年¶心迹親寓居同縣日知聞
衡門寂寞朝尋¶我古寺蕭條暮訪君朝來暮去多擕手
窮<md:KR4c0069_SBCK_012-5a>¶巷貧居何所有秋燈夜寫聮句詩春雪朝¶傾煖寒酒
陴(蒲麋/切)湖緑愛白鷗飛濉(蘇回/切)水清憐紅¶鯉肥偶語閒
攀芳樹立相扶醉蹋落花歸¶張賈弟兄同里巷乘閒數
數來相訪雨天¶連宿草堂中月夜徐行草橋上我年漸長
<pb:KR4c0069_WYG_011-5a>
忽自驚鏡中冉冉髭鬚生心畏後時同勵¶志身牽前事
各求名問我棲棲何所適鄉¶人薦為鹿鳴客二千里外
謝交遊三十韻¶詩慰行役出門可憐唯一身弊裘瘦馬
入<md:KR4c0069_SBCK_012-5b>¶咸秦&KR1379;&KR1379;街鼓紅塵闇晩到長安無主人¶二賈二張
與余弟驅車邐(良以/切)迤(延知/切)來相繼操詞¶握賦為干戈
鋒銳森然勝氣多同入文場¶多苦戰五人十載九登科
二張得雋名居¶甲美退爭雄重告捷棠棣輝榮並桂枝
芝¶蘭芬馥和荆葉唯有沅犀屈未伸握中自¶謂駭雞珍
<pb:KR4c0069_WYG_011-5b>
三年不鳴鳴必大豈獨駭雞當¶駭人元和運氣千年聖
同遇明時余最幸¶始辭秘閤吏王畿遽列諫垣升禁闈
蹇步<md:KR4c0069_SBCK_012-6a>¶何堪鳴珮玉衰容不稱著朝衣閶闔晨開¶朝百辟
冕旒不動香煙碧步登龍尾上虚¶空立去天顏無咫尺
宫花似雪從乘輿禁¶月如霜坐直廬身賤每驚隨内宴
才微常¶愧草天書晩松寒竹新昌第職居密近門¶多閉
日暮銀臺下直回故人到門門蹔開¶回頭下馬一相顧
塵土滿衣何處來斂手¶炎涼敘未畢先說舊山今悔出
<pb:KR4c0069_WYG_011-6a>
岐陽旅宦¶少歡娯江左遷遊費時日贈我一篇行路<md:KR4c0069_SBCK_012-6b>¶吟
吟之句句披沙金嵗月徒催白髮貌泥¶塗不屈青雲心
誰謂茫茫天地意短才獲¶用長才棄我隨鵷鷺入煙雲
謬上丹墀為¶近臣君同鸞鳯棲荆棘猶著青袍作選人¶
惆悵知賢不能薦徒為出入蓬萊殿月慙¶諫紙二百張
嵗愧俸錢三十萬大底浮榮¶何足道幾度相逢即身老
且傾斗酒慰羈¶愁重話符離問舊遊北巷鄰居幾家去
東¶林舊院何人住武里村花落復開流溝山<md:KR4c0069_SBCK_012-7a>¶色應如故
<pb:KR4c0069_WYG_011-6b>
感此酬君千字詩醉中分手又¶何之須知通塞尋常事
莫歎浮沈先後時¶慷慨臨岐重相勉殷勤别後加飡飯
君不¶見買臣衣錦還故鄉五十身榮未為晩¶
　　　和錢員外荅盧員外早春獨遊曲江¶見寄長句¶
春來有色闇融融先到詩情酒思中柳岸¶霏微裛(乙業/切)
塵雨杏園淡蕩開花風聞君獨遊¶心鬱鬱薄晩新晴騎
馬出醉思詩侣有同<md:KR4c0069_SBCK_012-7b>¶年春歎翰林無暇日雲夫首倡寒
玉音蔚¶章繼和春搜吟此時我亦閉門坐一日風¶光三
<pb:KR4c0069_WYG_011-7a>
處心¶(雲夫蔚章同年及第時/予與蔚章同在翰林)
　　　東墟晩歇(時退居渭村/)¶
涼風冷露蕭索天黃蒿紫菊荒涼田遶塚¶秋花少顏色
細蟲小蝶飛翻翻中有騰騰¶獨行者手拄漁竿不騎馬
晚從南澗釣魚¶回歇此墟中白楊下褐衣半故白髮新
人¶逢知我是何人誰言渭浦棲遲客曾作甘<md:KR4c0069_SBCK_012-8a>¶泉侍從臣¶
　　　客中月¶
客從江南來來時月上弦悠悠行旅中三¶見清光圓曉
<pb:KR4c0069_WYG_011-7b>
隨殘月行夕與新月宿誰謂¶月無情千里逺相逐朝發
渭水橋暮入長¶安陌不知今夜月又作誰家客¶
　　　挽歌詞¶
丹旐何飛揚素驂亦悲鳴晨光照閭巷輀¶(音/而)車儼欲行
蕭條九月天哀挽出重城借問<md:KR4c0069_SBCK_012-8b>¶送者誰妻子與弟兄蒼
蒼上古原峨峨開¶新塋含酸一慟哭異口同哀聲舊壠
轉蕪¶絶新墳日羅列春風草緑北邙山此地年¶年生死
别
<pb:KR4c0069_WYG_011-8a>
　　　長相思¶
九月西風興月冷霜華凝思君秋夜長一¶夜䰟九升二
月東風來草折花心開思君¶春日遲一日腸九廻妾住
洛橋北君住洛¶橋南十五即相識今年二十三有如女
蘿<md:KR4c0069_SBCK_012-9a>¶草生在松之側蔓短枝苦高縈迴上不得¶人言人有
願願至天必成願作逺方獸歩¶步比肩行願作深山木
枝枝連理生¶
　　　山鷓鴣
<pb:KR4c0069_WYG_011-8b>
山鷓鴣朝朝暮暮啼復啼啼時露白風凄¶凄黃茅崗頭
秋日晩苦竹嶺下寒月低畬¶田有粟何不啄石楠有枝
何不棲迢迢不¶緩復不急樓上舟中聲闇入夢鄉遷客
展¶轉卧抱兒寡婦彷徨立山鷓鴣爾本此鄉<md:KR4c0069_SBCK_012-9b>¶鳥生不辭
巢不别羣何苦聲聲啼到曉啼¶到曉唯能愁北人南人
慣聞如不聞¶
　　　放旅鴈(元和十年冬作/)¶
九江十年冬大雪江水生氷樹枝折百鳥¶無食東西飛
<pb:KR4c0069_WYG_011-9a>
中有旅鴈聲最飢雪中啄草¶氷上宿翅冷騰空飛動遲
江童持網捕將¶去手携入市生賣之我本北人今譴謫
人¶鳥雖殊同是客見此客鳥傷客人贖汝放¶汝飛入雲
鴈鴈汝飛向何處第一莫飛西<md:KR4c0069_SBCK_012-10a>¶北去淮西有賊討未平
百萬甲兵久屯聚¶官軍賊軍相守老食盡兵窮將及汝
健兒¶飢餓射汝喫拔汝翅翎為箭羽¶
　　　送春歸(元和十一年三月三十日¶作/)¶
送春歸三月盡日日暮時去年杏園花飛¶御溝緑何處
<pb:KR4c0069_WYG_011-9b>
送春曲江曲今年杜鵑花落¶子規啼送春何處西江西
帝城送春猶怏¶怏天涯送春能不加惆悵莫惆悵送春
人<md:KR4c0069_SBCK_012-10b>¶冗員無替五年罷應須凖擬再送潯陽¶春五年炎涼
凡十變安知此身健不健好¶送今年江上春明年未死
還相見¶
　　　山石榴寄元九¶
山石榴一名山躑躅一名杜鵑花杜鵑啼¶時花撲撲九
江三月杜鵑來一聲催得一¶枝開江城上佐閒無事山
<pb:KR4c0069_WYG_011-10a>
下斸(之六/切)得㕔前栽爛¶漫一欄十八樹根株有數花無
數千房萬¶葉一時新嫩紫殷紅鮮麴塵淚痕裛(乙業/切)損
臙<md:KR4c0069_SBCK_012-11a>¶脂臉剪刀裁破紅綃巾謫仙初墮愁在世¶姹(齒下切/少女也)
女新嫁嬌泥(去/聲)春日射血珠將滴地風翻¶熖火欲燒人
閒折兩枝持在手細看不似¶人間有花中此物是西施
芙蓉芍藥皆嫫¶母奇芳絶豔别者誰通州遷客元拾遺
拾¶遺初貶江陵去去時正值青春暮商山秦¶嶺愁殺人
山石榴花紅夾路題詩報我何¶所云若云色似石榴裙
<pb:KR4c0069_WYG_011-10b>
當時叢畔唯思我¶今日欄前只憶君憶君不見坐銷落
日西<md:KR4c0069_SBCK_012-11b>¶風起紅紛紛¶
　　　畫竹歌(并序/)¶
協律郎蕭恱善畫竹舉時無倫蕭亦甚自¶秘重有終嵗
求其一竿一枝而不得者知¶予天與好事忽冩一十五
竿惠然見投予¶厚其意高其藝無以答貺作歌以報之
凡¶一百八十六字云¶
植物之中竹難冩古今雖畫無似者蕭郎¶下筆獨逼眞
<pb:KR4c0069_WYG_011-11a>
丹青以來唯一人人畫竹身<md:KR4c0069_SBCK_012-12a>¶肥擁腫蕭畫莖瘦節節竦
人畫竹梢死羸¶垂蕭畫枝活葉葉動不根而生從意生
不¶笋而成由筆成野塘水邊碕(渠宜/切)岸側森森兩¶叢
十五莖嬋姢不失筠粉態蕭颯盡得風¶煙情舉頭忽看
不似畫低耳靜聴疑有聲¶西叢七莖勁而健省向天竺
寺前石上見¶東叢八莖疎且寒曾憶湘妃廟裏雨中看¶
幽姿逺思少人别與君相顧空長歎蕭郎¶蕭郎老可惜
手顫(六善/切)眼昬頭雪色自言便是<md:KR4c0069_SBCK_012-12b>¶絶筆時從今此竹猶
<pb:KR4c0069_WYG_011-11b>
難得¶
　　　眞娘墓¶(墓在虎丘寺/)
眞娘墓虎丘道不識眞娘鏡中面唯見眞¶娘墓頭草霜
摧桃李風折蓮眞娘死時猶¶少年脂膚荑手不牢固世
間有物難留連¶易銷歇塞北花江南雪¶
　　　長恨歌<md:KR4c0069_SBCK_012-13a>¶漢<md:KR4c0069_SBCK_012-14a>¶王<md:KR4c0069_SBCK_012-17b>¶重色思傾國御宇多年求不得楊家¶有女初長成
養在深閨人未識天生麗質¶難自棄一朝選在君王側
<pb:KR4c0069_WYG_011-12a>
回頭一笑百媚¶生六宫粉黛無顏色春寒賜浴華清池
溫¶泉水滑洗凝脂侍兒扶起嬌無力始是新¶承恩澤時
雲髩花顏金步搖芙蓉帳暖度<md:KR4c0069_SBCK_012-18a>¶春宵春宵苦短日高起
從此君王不早朝¶承歡侍宴無閒暇春從春遊夜專夜
後宫¶佳麗三千人三千寵愛在一身金屋粧成¶嬌侍夜
玉樓宴罷醉和春姊妹弟兄皆列¶土可憐光彩生門户
遂令天下父母心不¶重生男重生女驪宫高處入青雲
仙樂風¶飄處處聞緩歌謾舞凝絲竹盡日君王看¶不足
<pb:KR4c0069_WYG_011-12b>
漁陽鞞鼔動地來驚破霓裳羽衣曲¶九重城闕煙塵生
千乘萬騎西南行翠華<md:KR4c0069_SBCK_012-18b>¶搖搖行復止西出都門百餘里
六軍不發¶無奈何宛轉蛾眉馬前死花鈿委地無人¶收
翠翹金雀玉搔頭君王掩面救不得回¶首血淚相和流
黃埃散漫風蕭索雲棧縈¶紆登劍閣峨嵋山下少人行
旌旗無光日¶色薄蜀江水碧蜀山青聖主朝朝暮暮情¶
行宫見月傷心色夜雨聞鈴腸斷聲天旋¶地轉迴龍馭
到此躊躇不能去馬嵬坡下¶泥土中不見玉顏空死處
<pb:KR4c0069_WYG_011-13a>
君臣相顧盡沾<md:KR4c0069_SBCK_012-19a>¶衣東望都門信馬歸歸來池苑皆依舊
太¶液芙容未央柳芙容如面柳如眉對此如¶何不淚垂
春風桃李花開夜秋雨梧桐葉¶落時西宫南苑多秋草
宫葉滿堦紅不掃¶梨園弟子白髮新椒房阿監青娥老
夕殿¶螢飛思悄然孤燈挑盡未成眠遲遲鐘鼓¶初長夜
耿耿星河欲曙天鴛鴦瓦冷霜華¶重翡翠衾寒誰與共
悠悠生死别經年䰟¶魄不曾來入夢臨卭道士鴻都客
能以精<md:KR4c0069_SBCK_012-19b>¶誠致䰟魄為感君王展轉思遂教方士慇¶懃覔
<pb:KR4c0069_WYG_011-13b>
排空馭氣奔如電升天入地求之遍¶上窮碧落下黃泉
兩處茫茫皆不見忽聞¶海上有仙山山在虚無縹緲間
樓閣玲瓏¶五雲起其中綽約多仙子中有一人字太¶眞
雪膚花貌參差是金闕西廂叩玉扃轉¶教小玉報雙成
聞道漢家天子使九華帳¶裡夢魂驚攬衣推枕起徘徊
珠箔銀屏邐¶迤開雲髩半偏新睡覺花冠不整下堂來<md:KR4c0069_SBCK_012-20a>¶風吹仙袂飄飄舉猶似霓裳羽衣舞玉容¶寂寞淚闌干
梨花一枝春帶雨含情凝涕¶謝君王一别音容兩渺茫
<pb:KR4c0069_WYG_011-14a>
昭陽殿裡恩愛¶絶蓬萊宫中日月長回頭下望人寰處
不¶見長安見塵霧唯將舊物表深情鈿合金¶釵寄將去
釵留一股合一扇釵擘黃金合¶分鈿但令心似金鈿堅
天上人間㑹相見¶臨别殷勤重寄詞詞中有誓兩心知
七月¶七日長生殿夜半無人私語時在天願作<md:KR4c0069_SBCK_012-20b>¶比翼鳥
在地願為連理枝天長地久有時¶盡此恨綿綿無絶期
　　　　附長恨歌傳(前進士陳鴻譔/)
　開元中泰階平四海無事𤣥宗在位嵗久倦于旰食
<pb:KR4c0069_WYG_011-14b>
　宵衣政無小大始委于右丞相深居遊宴以聲色自
　娯先是元獻皇后武淑妃皆有寵相次即世宫中雖
　良家子千數無可恱目者上心忽忽不樂時每嵗十
　月駕幸華清宫内外命婦熠燿景從浴日餘波賜以
　湯沭春風靈液淡蕩其間上心油然若有顧遇左右
　前後粉色如土詔高力士濳捜外宫得宏農楊𤣥琰
　女于壽邸既笄矣鬒(止忍/切)髮膩理纎穠中度舉止閑
　冶如漢武帝李夫人别疏湯泉詔賜澡瑩既出水體
<pb:KR4c0069_WYG_011-15a>
　弱力微若不任羅綺光彩煥發轉動照人上甚恱進
　見之日奏霓裳羽衣曲以導之定情之日授金釵鈿
　合以固之又命戴步搖垂金鐺明年冊為貴妃半后
　服用繇是冶其容敏其詞婉孌萬態以中上意上益
　嬖焉時省風九州泥金五嶽驪山雪夜上陽春朝與
　上行同室宴專席寢專房雖有三夫人九嬪二十七
　世婦八十一御妻暨後宫才人樂府妓女使天子無
　顧盼意自是六宫無復進幸者非徒殊豔尤態致是
<pb:KR4c0069_WYG_011-15b>
　葢才智明慧善巧便佞先意希㫖有不可形容者叔
　父昆弟皆列在清貴爵為通侯姊妺封國夫人富埒
　王室車服邸第與大長公主侔而恩澤勢力則又過
　之出入禁門不問京師長吏為側目故當時謠詠有
　云生女勿悲酸生男勿喜歡又曰男不封侯女作妃
　看女却為門上楣其人心羨慕如此天寶末兄國忠
　盜丞相位愚㺯國柄及安禄山引兵向闕以討楊氏
　為辭潼關不守翠華南幸出咸陽道次馬嵬亭六軍
<pb:KR4c0069_WYG_011-16a>
　徘徊持㦸不進從官郎吏伏上馬前請誅錯以謝天
　下國忠奉氂纓盤水死於道周左右之意未快上問
　之當時敢言者請以貴妃塞天下怒上知不免而不
　忍見其死反袂掩面使牽之而去蒼黃展轉竟就絶
　於尺組之下既而𤣥宗狩成都肅宗受禪靈武明年
　大兇歸元大駕還都尊𤣥宗為太上皇就養南宫遷
　于西内時移事去樂盡悲¶來每至春之日冬之夜池
　蓮夏開宫槐秋落梨園弟子玉管發音聞霓裳羽衣
<pb:KR4c0069_WYG_011-16b>
　一聲則天顏不怡左右歔欷三載一意其念不衰求
　之夢䰟杳不能得適有道士自蜀來知上意心念楊
　妃如是自言有李少君之術𤣥宗大喜命致其神方
　士乃竭其術以索之不至又能遊神馭氣出天界沒
　地府以求之不見又旁求四虚上下東極大海跨蓬
　壺見最高仙山上多樓闕西廂下有洞户東向闔其
　門署曰玉妃太眞院方士抽簪扣扉有雙童女出應
　問方士造次未及言而雙鬟復入俄有碧衣侍女又
<pb:KR4c0069_WYG_011-17a>
　至詰其所從方士因稱唐天子使者且致其命碧衣
　云玉妃方寢請少待之于時雲海沈沈洞天日曉瓊
　户重闔悄然無聲方士屏息斂足拱手門下久之而
　碧衣延入且曰玉妃出見一人冠金蓮披紫綃珮紅
　玉曳鳯舄左右侍者七八人揖方士問皇帝安否次
　問天寶十四年巳還事言訖憫然指碧衣取金釵鈿
　合各析其半授使者曰為謝太上皇謹獻是物尋舊
　好也方士受辭與信將行色有不足玉妃固徵其意
<pb:KR4c0069_WYG_011-17b>
　復前跪致詞請當時一事不為他人聞者驗於太上
　皇不然恐鈿合金釵負新垣平之詐也玉妃茫然退
　立若有所思徐而言之曰昔天寶十載侍駕避暑驪
　山宫秋七月牽牛織女相見之夕秦人風俗是夜張
　錦綉陳飲食𤓰果焚香於庭號為乞巧宫掖間猶尚
　之夜殆半休侍衞於東西廂獨侍上上凭肩而立因
　仰天感牛女事密相誓心願世世為夫婦言畢執手
　各嗚咽此獨君王知之耳因自悲曰由此一念又不
<pb:KR4c0069_WYG_011-18a>
　得居此復墮下界且結後縁或為天或為人決再相
　見好合如舊因言太上皇亦不久人世幸唯自安無
　自苦耳使者還奏太上皇皇心震悼日日不豫其年
　夏四月南宫宴駕元和元年冬十二月太原白樂天
　自挍書郎尉于&KR0614;厔鴻與瑯琊王質夫家于是邑暇
　日相携遊仙遊寺話及此事相與感歎質夫舉酒于
　樂天前曰夫希代之事非遇出世之才潤色之則與
　時消没不聞于世樂天深於詩多於情者也試為歌
<pb:KR4c0069_WYG_011-18b>
　之如何樂天因為長恨歌意者不但感其事亦欲懲
　尤物窒亂階垂于將來也歌既成使鴻傳焉世所不
　聞者予非開元遺民不得知世所知者有𤣥宗本紀
　在今但傳長恨歌云爾
　　　婦人苦¶
蟬髩加意梳蛾眉用心掃幾度曉粧成君¶看不言好妾
身重同穴君意輕偕老惆悵¶去年來心知未能道今朝
一開口語少意¶何深願引他時事移君此日心人言夫
<pb:KR4c0069_WYG_011-19a>
婦¶親義合如一身及至死生際何曾苦樂均¶婦人一喪
夫終身守孤孑有如林中竹忽<md:KR4c0069_SBCK_012-21a>¶被風吹折一折不重生
枯死猶抱節男兒¶若喪婦能不暫傷情應似門前柳逢
春易¶發榮風吹一枝折還有一枝生為君委曲¶言願君
再三聴須知婦人苦從此莫相輕¶
　　　長安道¶
花枝缺處青樓開豔歌一曲酒一盃美人¶勸我急行樂
自古朱顏不再來君不見外¶州官客長安道一迴來時
<pb:KR4c0069_WYG_011-19b>
一迴老¶
　　　濳别離<md:KR4c0069_SBCK_012-21b>¶不得哭濳别離不得語闇相思兩心之外¶無人知深籠
夜鎖獨棲鳥利劍春斷連理¶枝河水雖濁有清日烏頭
雖黑有白時唯¶有濳離與闇别彼此甘心無後期¶
　　　隔浦蓮¶
隔浦愛紅蓮昨日看猶在夜來風吹落只¶得一回採花
開雖有明年期復愁明年還¶暫時
<pb:KR4c0069_WYG_011-20a>
　　　寒食野望吟<md:KR4c0069_SBCK_012-22a>¶丘墟郭門外寒食誰家哭風吹曠野紙錢¶飛古墓纍纍
春草緑棠梨花映白楊樹盡¶是死生離别處㝠漠重泉
哭不聞蕭蕭暮¶雨人歸去¶
　　　琵琶引(并序/)¶
元和十年予左遷九江郡司馬明年秋送¶客湓浦口聞
舟中夜彈琵琶者聴其音¶錚錚然有京都聲問其人本
長安娼女嘗¶學琵琶於穆曹二善才年長色衰委身為<md:KR4c0069_SBCK_012-22b>¶
<pb:KR4c0069_WYG_011-20b>
賈人婦遂命酒使快彈數曲曲罷憫然自¶敘少小時歡
樂事今漂淪憔悴轉徙於江¶湖間予出官二年恬然自
安感斯人言是¶夕始覺有遷謫意因為長句歌以贈之
凡¶六百一十二言命曰琵琶行¶
潯陽江頭夜送客楓葉荻花秋瑟瑟(半紅半/白之貌)主人¶下馬
客在船舉酒欲飲無管絃醉不成歡¶慘將别别時茫茫
江浸月忽聞水上琵琶¶聲主人忘歸客不發尋聲闇問
彈者誰琵<md:KR4c0069_SBCK_012-23a>¶琶聲停欲語遲移船相近邀相見添酒回¶燈
<pb:KR4c0069_WYG_011-21a>
重開宴千呼萬喚始出來猶抱琵琶半¶遮面轉軸撥絃
三兩聲未成曲調先有情¶絃絃掩抑聲聲思似訴平生
不得志低眉¶信手續續彈說盡心中無限事輕攏(盧容/切)
慢撚¶(乃殄/切)抹復挑初為霓裳後六么大絃嘈嘈如急¶雨
小絃切切如私語嘈嘈切切錯雜彈大¶珠小珠落玉盤
間關鶯語花底滑幽咽泉¶流水下灘水泉冷澁絃凝絶
凝絶不通聲<md:KR4c0069_SBCK_012-23b>¶暫歇别有幽愁闇恨生此時無聲勝有聲¶
銀缾乍破水漿迸鐵騎突出刀鎗鳴曲終¶收撥當心畫
<pb:KR4c0069_WYG_011-21b>
四絃一聲如裂帛東船西舫¶悄無言唯見江心秋月白
沈吟放撥挿絃¶中整頓衣裳起斂容自言本是京城女
家¶在蝦蟇陵下住十三學得琵琶成名屬教¶坊第一部
曲罷長教善才服粧成每被秋¶娘妬五陵年少爭纒頭
一曲紅綃不知數¶鈿頭銀箆擊節碎血色羅裙翻酒汙
今年<md:KR4c0069_SBCK_012-24a>¶歡笑復明年秋月春風等閒度弟走從軍¶阿姨死
暮去朝來顏色故門前冷落鞍馬¶稀老大嫁作商人婦
商人重利輕别離前¶月浮梁買茶去去來江口守空船
<pb:KR4c0069_WYG_011-22a>
遶船明月¶江水寒夜深忽夢少年事夢啼粧淚紅¶闌干
我聞琵琶巳歎息又聞此語重唧唧¶同是天涯淪落人
相逢何必曾相識我從¶去年辭帝京謫居卧病潯陽城
潯陽地僻¶無音樂終嵗不聞絲竹聲住近湓江地低<md:KR4c0069_SBCK_012-24b>¶濕
黄蘆苦竹遶宅生其間旦暮聞何物杜¶鵑啼血猿哀鳴
春江花朝秋月夜往往取¶酒還獨傾豈無山歌與村笛
嘔啞嘲哳難¶為聴今夜聞君琵琶語如聴仙樂耳暫明¶
莫辭更坐彈一曲為君翻作琵琶行感我¶此言良久立
<pb:KR4c0069_WYG_011-22b>
却坐促絃絃轉急凄凄不似¶向前聲滿座重聞皆掩泣
座中泣下誰最¶多江州司馬青衫濕¶
　　　簡簡吟<md:KR4c0069_SBCK_012-25a>¶蘇家小女名簡簡芙容花腮柳葉眼十一¶把鏡學㸃粧
十二抽針能綉裳十三行坐¶事調品不肯迷頭白地藏
玲瓏雲髻生花¶樣飄颻風袖薔薇香殊姿異態不可狀
忽¶忽轉動如有光二月繁霜殺桃李明年欲¶嫁今年死
丈人阿母勿悲啼此女不是凡¶夫妻恐是天仙謫人世
<pb:KR4c0069_WYG_011-23a>
只合人間十三嵗¶大都好物不堅牢綵雲易散琉璃脆¶
　　　花非花<md:KR4c0069_SBCK_012-25b>¶花非花霧非霧夜半來天明去來時春夢¶幾多時去似
朝雲無覔處¶
　　　醉後狂言酬贈蕭殷二協律¶
餘杭邑客多羈貧其間甚者蕭與殷天寒¶身上猶衣葛
日高甑中未拂塵江城山寺¶十一月北風吹沙雪紛紛
賓客不見綈袍¶惠黎庶未沾襦袴恩此時太守自慙愧
<pb:KR4c0069_WYG_011-23b>
重¶衣複衾有餘溫因命染人與針女先製兩¶裘贈二君
呉綿細軟桂布密柔如狐腋白<md:KR4c0069_SBCK_012-26a>¶似雲勞將詩書投贈我
如此小惠何足論¶我有大裘君未見寛廣和暖如陽春
此裘¶非繒亦非纊栽以法度絮似仁刀尺鈍拙¶製未畢
出亦不獨裹一身若令在郡得五¶考與君展覆杭州人¶
　　　醉歌¶(示妓人商玲瓏/)
罷胡琴掩秦瑟玲瓏再拜歌初畢誰道使¶君不解歌聴
唱黃雞與白日黃雞催曉丑¶時鳴白日催年酉時没腰
<pb:KR4c0069_WYG_011-24a>
間紅綬繫未穏<md:KR4c0069_SBCK_012-26b>¶鏡裏朱顏看巳失玲瓏玲瓏奈老何使
君¶歌了汝更歌¶
　
　
　
　
　
　
<pb:KR4c0069_WYG_011-24b>
　
　
　
　
　
　
　
　白氏長慶集巻十二¶
<md:KR4c0069_SBCK_013-1a>¶
<pb:KR4c0069_WYG_012-1a>
欽定四庫全書
　白氏長慶集巻十三¶
　　　　　　　　　　　　唐　白居易　撰
　
