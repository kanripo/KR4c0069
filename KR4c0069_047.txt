# -*- mode: mandoku-view -*-
#+TITLE: 白氏長慶集
#+DATE: 2015-09-23 10:18:45
#+PROPERTY: LASTPB  <md:KR4c0069_SBCK_031-1a>
#+PROPERTY: JUAN 47


(凡十/九首)¶
　　　三十六達聰明致理化¶
夫欲達聰明致理化則在乎奉成式不必¶乎創新規也
臣聞堯之所以神而化者聰¶明文思也舜之所以聖而
理者明四目達¶四聰也蓋古之理化皆由聰明出也自
<pb:KR4c0069_WYG_063-1b>
唐¶虞以降斯道寖衰秦漢以還斯道大喪上<md:KR4c0069_SBCK_047-2b>¶不以聰接
下下不以明奉上聰明之道既¶阻於上下則訛偽之俗
不得不流於内外¶也國家承百王已弊之風振千古未
行之¶法於是始立匭使始加諫員始命待制官¶始設登
聞鼓故遺補之諫入則朝廷之得¶失所由知也匭使之
職舉則天下之壅蔽¶所由通也待制之官進則衆臣之
謀猷所¶由展也登聞之鼓鳴則羣下之寃濫所由¶達也
此皆我烈祖所剏累聖所奉雖堯舜<md:KR4c0069_SBCK_047-3a>¶之道無以出焉故
<pb:KR4c0069_WYG_063-2a>
貞觀之太和開元之至¶理率由斯而馴致矣自貞元以
來抗疏而¶諫者留而不行投書於匭者寢而不報待¶制
之官經時而不見於一問登聞之鼔終¶歳而不聞於一
聲臣恐衆臣之謀猷或未¶盡展朝廷之得失或未盡知
壅蔽者有所¶未通寃濫者有所未達今幸當陛下踐祚¶
體元之始施令布和之初則宜申明舊章¶條舉廢事使
列聖之述作不墜陛下之聰<md:KR4c0069_SBCK_047-3b>¶明惟新以初為常今其時
矣時不可失惟¶陛下惜而行之則堯舜之化祖宗之理
<pb:KR4c0069_WYG_063-2b>
可¶得而致矣臣故曰達聰明致理化在乎奉¶成式不必
乎剏新規也¶
　　　三十七決壅蔽(在不使人知所欲/)¶
臣聞國家之患患在臣之壅蔽也壅蔽之¶生生於君之
好欲也蓋欲見於此則壅生¶於彼壅生於彼則亂作其
間歴代有之可¶略言耳昔秦二代好佞趙髙飾謟諛之
言<md:KR4c0069_SBCK_047-4a>¶以壅之周厲好利榮夷公陳聚歛之計以¶壅之殷辛
好音師涓作靡靡之樂以壅之¶周幽好色褒人納豔妻
<pb:KR4c0069_WYG_063-3a>
以壅之齊桓好味¶易牙蒸首子以壅之雖所好不同同
歸於¶壅也所壅不同同歸於亂也故曰人君無¶見其意
將為下餌蓋謂此矣然則明王非¶無欲也非無壅也蓋
有欲則節之有壅則¶決之節之又節之以至於無欲也
決之又¶決之以至於無壅也其所以然者將在乎静<md:KR4c0069_SBCK_047-4b>¶思其
故動防其㣲故聞甘言則慮趙髙之¶諛進於側矣見厚
利則慮榮夷公之計陳¶於前矣聽新聲則慮師涓之音
誘於耳矣¶顧豔色則慮褒氏之女惑於目矣嘗異味¶則
<pb:KR4c0069_WYG_063-3b>
慮易牙之子入於口矣夫如是安得不¶晝夜慮之寤寐
思之立則見其參於前行¶則想其隨於後自然兢兢業
業日慎一日¶使左不知其所欲右不知其所好雖欲壅¶
蔽其可得乎此明王節欲決壅之要道也<md:KR4c0069_SBCK_047-5a>¶　　　三十八君不行臣事(委任/宰相)¶
臣聞建官施令者君所執也率職知事者¶臣所奉也臣
行君道則政專君行臣道則¶事亂專與亂其弊一也然
則臣道者百職¶至衆萬事至繁誠非一人方寸所能盡
<pb:KR4c0069_WYG_063-4a>
也¶故王者但操其要擇其人而巳將在乎分¶務於羣司
各令督責其課受成於宰相不¶以勤倦自攖然後謹殿
最而賞罸焉審幽¶明而黜陟焉則萬樞之要畢矣故失
君道<md:KR4c0069_SBCK_047-5b>¶者雖多夕惕若厲之慮而彛倫未必序也¶行臣事
者雖多日昃不食之勤而庶績未¶必凝也得其要逸而
有終非其宜勞而無¶功故也臣又聞坐而論道三公之
任也作¶而行之卿大夫之職也故陳平不肯知錢¶穀邴
吉不問死傷者此有司之職也非宰¶相之任也夫以宰
<pb:KR4c0069_WYG_063-4b>
相尚不可侵有司之職¶况人君可侵宰相之任乎可侵
百執事之¶事乎臣又聞宰相之任者上代天工下執<md:KR4c0069_SBCK_047-6a>¶人
柄羣職由之而理亂庶政由之而弛張¶君之心膂待宰
相而啟沃君之耳目待宰¶相而聰明設其位不可一日
非其人得其¶人不可一日無其寵疑則勿用用則勿疎¶
然後能訢合其心馴致其道蓋先王所以¶端拱凝旒而
天下大理者無他焉委務於¶有司也仰成於宰相也¶
　　　三十九使官吏清亷(在均其禄/厚¶其俸<md:KR4c0069_SBCK_047-6b>¶也)
<pb:KR4c0069_WYG_063-5a>
臣聞為國者皆患吏之貪而不知去貪之¶道也皆欲吏
之清而不知致清之由也臣¶以為去貪致清者在乎厚
其禄均其俸而¶已夫衣食闕於家雖嚴父慈母不能制
其¶子况君長能儉其臣吏乎凍餒切於身雖¶巢由夷齊
不能固其節况凡人能守其清¶白乎臣伏見今之官吏
所以未盡貞亷者¶由禄不均而俸不足也不均者由所
在課¶料重輕不齊也不足者由所在官長侵刻<md:KR4c0069_SBCK_047-7a>¶不已也
其甚者則有官秩等而禄殊郡縣¶同而俸異或削奪以
<pb:KR4c0069_WYG_063-5b>
過半或停給而彌年¶至使衣食不充凍餒並至如此則
必冒白¶刃蹈水火而求私利也况可使撫人字物¶斷獄
均財者乎夫上行則下從身窮則心¶濫今官長日侵其
利而望吏之不日侵於¶人不可得也蓋所謂渴馬守水
餓犬䕶肉¶則雖日用刑罸不能懲貪而勸清必矣陛¶下
今欲革時之弊去吏之貪則莫先於均<md:KR4c0069_SBCK_047-7b>¶天下課料重輕
禁天下官長侵刻使天下¶之吏温飽充於内清亷形於
外然後示之¶以恥糾之以形如此則縱慾為非者百無
<pb:KR4c0069_WYG_063-6a>
一二也¶
　　　四十省官併俸減使職¶
臣聞古者計人而置官量賦而制禄故官¶之省繁必稽
人户之衆寡禄之厚薄必稱¶賦入之少多俾乎官足以
理人人足以奉吏¶吏有常禄財有常征財賦吏員必參
相得<md:KR4c0069_SBCK_047-8a>¶者也頃以兵戎屢動荒沴薦臻户口流亡¶財征減
耗則宜量其官而省之併其禄而¶厚之故官省則事簡
事簡則人安禄厚則¶吏清吏清則俗阜而天下所由理
<pb:KR4c0069_WYG_063-6b>
也然則¶知清其吏而不知厚其禄則飾詐而不亷¶矣知
厚其禄而不知省其官則財費而不¶足矣知省其官而
不知選其能則事壅而¶不理矣此三者迭為表裏相須
而成者也¶伏惟陛下詳而行之臣又見兵興以來諸<md:KR4c0069_SBCK_047-8b>¶道
使府或因權宜而置職一置而不停或¶因暫勞而加俸
一加而無減至使職多於¶郡縣之吏俸優於臺省之官
積習生常煩¶費滋甚今若量其職員審其禄秩使衆寡¶
有常數厚薄得其中故禄得其中則費不¶廣而下無侵
<pb:KR4c0069_WYG_063-7a>
削之患矣職有常數則事不¶煩而人無勞擾之弊矣此
又利害相懸逺¶者伏惟陛下念而救之¶
　　　四十一議百司食利錢<md:KR4c0069_SBCK_047-9a>¶臣伏見百司食利利出於人日給而經費¶有常月徴而
倍息無已然則舉之者無非¶貧戸徴之者率是逺年故
私財竭於倍利¶官課積於逋債至使公食有闕人力不
堪¶弊既滋深法宜改作且王者惡言求利患¶在不均况
天下之錢一也謂之曰利曷若¶謂之曰征乎取之於寡
<pb:KR4c0069_WYG_063-7b>
曷若取之於衆乎¶今若日計其費歳㑹其用舉為定數
命曰¶食征隨兩税以分徴使萬民而均出散之<md:KR4c0069_SBCK_047-9b>¶天下其
數幾何均之於衆則貧戸無倍¶息之弊矣入之有程則
公食無告闕之慮¶矣公私交便其在兹乎¶
　　　四十二議百官職田¶
臣伏以職田者職既不同田亦異數内外¶上下各有等
差此亦古者公田稍食之制¶也國家自多事已來厥制
不舉故稽其地¶籍而田則具存考以户租而數多散失
<pb:KR4c0069_WYG_063-8a>
至¶有品秩等官署同廩禄厚薄之相懸近乎<md:KR4c0069_SBCK_047-10a>¶十倍者矣
今欲辨内外之職均上下之田¶不必乎創新規其在乎
舉舊典也臣謹按¶國朝舊典量品而授地計田而出租
故地¶之多少必視其品之髙下租之厚薄必視¶其田之
肥墝如此則沃瘠齊而戸租均等¶列辨而禄食足矣今
陛下求其典而典存¶焉索其田而田在焉誠能申明舉
而行之¶則前弊必自革矣¶
　　　四十三議兵(用捨逆順興亡/)<md:KR4c0069_SBCK_047-10b>¶
<pb:KR4c0069_WYG_063-8b>
問傳曰誰能去兵兵之設久矣又曰先王¶耀徳不觀兵
二者古之明訓也然則君天¶下者廢而不用且涉去兵
之非資以定功¶又乖耀德之美去就之理何者得中¶
又問兵不妄動師必有名議之者頗辨否¶臧用之者多
迷本末故有一戎而業成王¶霸一戰而禍及危亡興滅
之跡何由逆順¶之要安在¶
臣聞天下雖興好戰必亡天下雖安妄戰<md:KR4c0069_SBCK_047-11a>¶必危不好不
忘天下之王也祭公曰先王¶耀徳不觀兵老子曰兵者
<pb:KR4c0069_WYG_063-9a>
不祥之器不得¶已而用之斯則不好之明訓也傳曰誰
能¶去兵兵之設久矣又周定天下偃武修文¶猶立司馬
之官六軍之衆以時教戰斯又¶不忘之明訓也然則君
天下者不可去兵¶也不可黷武也在乎用之有本末行
之有¶逆順逆順之要大畧有三而兵之名隨焉¶夫興利
除害應天順人不為名先義然後<md:KR4c0069_SBCK_047-11b>¶動謂之義兵相時觀
釁取亂侮亡不為禍¶先敵至而應謂之應兵恃力宣驕
作威逞¶欲輕人性命貪人土田謂之貪兵兵貪者¶亡兵
<pb:KR4c0069_WYG_063-9b>
應者强兵義者王王之兵無敵於天¶下也故有征無戰
焉强之兵先弱敵而後¶戰也故百戰百勝焉亡之兵先
自敗而後¶戰也故勝與不勝同歸於亡焉然歴代君¶臣
惑於本末聞王者之無敵則思耀武是¶獲一兔而欲守
株也見亡者之自敗則思弭<md:KR4c0069_SBCK_047-12a>¶兵是因一咽而欲去食也
曾不知無敵者¶根於義自敗者本於貪而欲歸咎於兵
責¶功於武不其惑歟興廢之由逆順之要昭¶然可見唯
陛下擇之
<pb:KR4c0069_WYG_063-10a>
　　　四十四銷兵數(省軍費在斷召募¶除虛名/)¶
臣伏見自古以來軍兵之衆資糧之費未¶有如今日者
時議者皆患兵之衆而不知¶衆之由皆欲兵之銷而不
得銷之術故散<md:KR4c0069_SBCK_047-12b>¶之則軍情怨而戎心啟聚之則財用竭
而¶人力疲為日既深其弊亦甚臣以為銷兵¶省費者在
乎斷召募去虚名而已伏以貞¶元軍興以來二十餘年
陛下念其勞効固¶不可散棄幸以時無戰伐又焉用增
加臣¶竊見當今募新兵占舊額張虚簿破現糧¶者天下
<pb:KR4c0069_WYG_063-10b>
盡是矣斯則致衆之由積費之本¶也今若去虚名就實
數則一日之内十已¶減其二三矣若使逃不補死不填
則十年<md:KR4c0069_SBCK_047-13a>¶之間又十減其三四矣故不散棄之則軍¶情無
怨也不增加之則兵數自銷也去虛¶就實則名不詐而
用不費也故臣以為銷¶兵之方省費之術或在於此唯
陛下詳之¶
　　　四十五復府兵置屯田(分兵權存¶戎備助軍食/)¶
夫欲分兵權存戎備助軍食則在乎復府¶兵置屯田而
<pb:KR4c0069_WYG_063-11a>
已昔髙祖始受隋禪太宗既¶定天下以為兵不可去農
不可廢於是當<md:KR4c0069_SBCK_047-13b>¶要衝以開府因隙地以營田府有常官
田¶有常業俾乎時而講武歳以勸農分上下¶之番遞勞
逸之序故有虞則起為戰卒無¶事則散為農夫不待徴
發而封域有備矣¶不勞饋餉而軍食自充矣此亦古者
尉侯¶之制兵賦之義也况今闗畿之内鎮壘相¶望皆仰
給於縣官且無用於戰伐若使反¶兵於舊府興利於廢
田張以簿書頒其廪¶積因其卒也安之以田宅因其將
<pb:KR4c0069_WYG_063-11b>
也命之<md:KR4c0069_SBCK_047-14a>¶以府官始復於闗中稍置於天下則兵權¶漸分
而屯聚之弊日銷矣戎備漸修而訓¶習之利日興矣軍
食漸給而飛輓之費日¶省矣一事作而三利立唯陛下
裁之¶
　　　四十六選將帥之方¶
臣聞君明則將賢將賢則兵勝故有不能¶理兵之將而
無不可勝之兵有不能選將¶之君而無不可得之將是
以君功見於選¶將將功見於理兵者也然則選將之術
<pb:KR4c0069_WYG_063-12a>
在<md:KR4c0069_SBCK_047-14b>¶乎因人之耳而聽之因人之目而視之因¶人之好惡
而取捨之故明王選將帥也訪¶于衆詢于人若十人愛
之必十人之將也¶百人悦之必百人之將也萬人伏之
必萬¶人之將也臣以為賢愚之際優劣之間以¶此而求
十得八九矣¶
　　　四十七御功臣之術¶
臣聞明王之御功臣也量其功而限之以¶爵審其罪而
糾之以法限之以爵故爵加<md:KR4c0069_SBCK_047-15a>¶而知榮矣糾之以法故法
<pb:KR4c0069_WYG_063-12b>
行而知恩矣恩¶榮並加畏愛相濟下無貳志上無疑心
此¶明王所以念功勞而全君臣之道也若不¶限之以爵
則無厭之心生矣雖極人臣之¶位而不知榮也若不糾
之以法則不忌之¶心啟矣雖竭人主之寵而不知恩也
恩榮¶不知畏愛不立而望奉上之心盡念功之¶道全或
難矣故傳曰報者倦矣施者未厭¶此由爵無限而法不
行使之然也唯陛下<md:KR4c0069_SBCK_047-15b>¶察之¶
　　　四十八禦戎狄(徴歴代之策陳當¶今之宜/)
<pb:KR4c0069_WYG_063-13a>
問戎狄之患久矣備禦之畧多矣故王恢¶陳征討之謀
賈生立表餌之術婁敬興和¶親之訃晁錯建農戰之策
然則古今異道¶利害殊宜將欲採之孰為可者
又問今國¶家北虜欵誠南夷請命所未化者其唯西¶戎
乎討之則疲頓師徒捨之則侵軼邊鄙<md:KR4c0069_SBCK_047-16a>¶許和親則啟貪
而厚費約盟誓則飾詐而¶不誠今欲遏彼䖍劉化其桀
驁來逺人於¶朔漠復舊土於河湟上策逺謀備陳本末¶
臣聞戎狄者一氣所生不可剪而滅也五¶方異族不可
<pb:KR4c0069_WYG_063-13b>
臣而蓄也故為侵暴之患久¶矣而備禦之畧亦多矣考
其要㫖大較有¶四焉若以選將練兵長驅深入之謀自
王¶恢始建以三表誘以五餌之術自賈誼始¶厚以賂遺
結以和親之計自婁敬始徙人<md:KR4c0069_SBCK_047-16b>¶實邊勸農教戰之策自
晁錯始然則用王¶恢之謀則殫財耗力罷竭生人禍結
兵連¶功不償費故漢武悔然而下哀痛之詔也¶用賈誼
之術則𦍑胡之耳目心腹雖誘而¶荒矣而華夏之財力
風教亦隨而弊矣故¶漢文知其不可而不行也用婁敬
<pb:KR4c0069_WYG_063-14a>
之計則¶啟寵納侮厚費偷安雖侵畧之患暫寧而¶和好
之約屢背故漢氏四代為匈奴所欺¶也用晁錯之䇿則
邊人有安土之患未免<md:KR4c0069_SBCK_047-17a>¶攻戰之勞匈奴無得志之虞亦
絶歸心之¶望故漢武猶病之有廣武之役也是以討¶之
以兵不若誘之以餌誘之以餌不若和¶之以親和之以
親不若備之有素斯皆前¶代以驗之事可覆而視也以
今參古棄短¶取長亦可擇而用焉然臣終以為近算淺¶
圖非帝王久逺安邊之上策何者臣觀前¶代若政成國
<pb:KR4c0069_WYG_063-14b>
富徳盛人安則雖六月有北¶伐之師不足憂也若政缺
國貧徳衰人困<md:KR4c0069_SBCK_047-17b>¶則雖一時無南牧之馬不足慶也何則
國¶富則師壯師壯則令嚴人安則心固心固¶則思理如
此久久則天子之守不獨在於¶諸侯將在於四夷矣則
暫雖有事何足憂¶焉若國貧則師弱師弱則不虞人困
則心¶離心離則思亂如此久久則天子之憂不¶獨在於
邊陲或在於蕭墻矣則暫雖無事¶何足慶焉蓋古之王
者慶在本而不在末¶憂在此而不在彼也今國家柔中
<pb:KR4c0069_WYG_063-15a>
懷外近<md:KR4c0069_SBCK_047-18a>¶恱逺來北虜嚮風南蠻底貢所未化者其¶餘幾
何伏願陛下畜之如臣妾視之如蜂¶蠆不以士馬强而
才力盛恃之而務戰爭¶不以亭障靜而煙塵銷輕之而
去守備但¶且防其侵軼遏其䖍劉去而勿追來而勿¶縱
而已然後畧四子之小術𢎞三王之大¶猷以政成徳盛
為圗以人安師壯為計故¶徳盛而日聞則服服必懷柔
師壯而時動¶則威威必震讋夫然可以不縻財用不煩<md:KR4c0069_SBCK_047-18b>¶師徒不盟誓而外服不和親而内附如此¶則四海之内
<pb:KR4c0069_WYG_063-15b>
五年之間要荒未服之戎必¶匍匐而來河隴已侵之地
庶從容以歸上¶策逺謀不出於此矣¶
　　　四十九備邊併將置帥¶
臣伏見方今備邊之計未得其宜何則京¶師之兵其數
頗衆域堡甚備器械甚精以¶之遏侵掠禁奪攘則可矣
若犬戎大至長¶驅而來臣恐將卒雖多無能抗者今所
以<md:KR4c0069_SBCK_047-19a>¶軫陛下慮者豈非此乎其所以然者蓋由¶鎮壘太多
主將太衆故也夫鎮多則兵散¶兵散則威不相合而力
<pb:KR4c0069_WYG_063-16a>
不相濟矣將衆則¶心異心異則勝不相讓而敗不相救
矣卒¶然有事誰肯當之今若合之為五將統之¶以一帥
將合則戮力帥一則同心仍使均¶握其兵分守其界明
察功罪必待賞罸然¶後據便宜之地扼要害之衝以逸
待勞以¶寡制衆則雖黠虜無能為也臣又以為自古<md:KR4c0069_SBCK_047-19b>¶及
今有不能守塞之兵而無不可守之塞¶有不能備戎之
將而無不可備之戎故曰¶十圍之木持千鈞之屋得其
宜也五寸之¶闗能制其開闔居其要也伏惟陛下握戎
<pb:KR4c0069_WYG_063-16b>
之要操塞之闗則西陲之憂可以少息矣¶
　　　五十議守險(徳與險兼用/)¶
問易曰王公設險以守其國記曰在徳不¶在險然則用
之則乖在徳之訓棄之則違¶守國之誡二義相反其㫖
何從<md:KR4c0069_SBCK_047-20a>¶又問以山河為寳者萬夫不能當也以道¶徳為藩者四
夷為之守也何以苗恃洞庭¶負險而亡漢都天府用險
而昌又何故也¶今欲鑒昌亡審用舍復何如哉
<pb:KR4c0069_WYG_063-17a>
臣聞易曰王公設險以守其國又秦得百¶二以吞天下
齊得十二而霸諸侯蓋恃險¶之論興於此矣史記曰在
徳不在險傳曰¶九州之險是不一姓蓋棄險之議生於
此¶矣臣以為險之為用用舍有時恃既失之<md:KR4c0069_SBCK_047-20b>¶棄亦未為
得也何者夫險之為利大矣為¶害亦大矣故天地閉否
守之則為利天地¶交泰用之則為害蓋天地有常險而
聖人¶無常用也然則以道徳為藩以仁義為屏¶以忠信
為甲胄以禮法為干櫓者教之險¶政之守也以城池為
<pb:KR4c0069_WYG_063-17b>
固以金革為備以江¶山為襟帶以丘陵為咽喉者地之
險人之¶守也王者之興也必兼而用之昔漢髙帝¶除害
興利以安天下自謂徳不及於周而<md:KR4c0069_SBCK_047-21a>¶賢於秦故去洛之
易即秦之險建都創業¶垂四百年是能兼而用之也桀
紂三苗之¶徒負大河憑太行保洞庭而不修徳政坐¶取
覆亡者是專恃其險也莒子恃其僻陋¶不修城郭浹辰
之間喪其三都者是怠棄¶其險也由斯而觀之山河之
阻溝墉之固¶可用而不可恃也可誡而不可棄也智以
<pb:KR4c0069_WYG_063-18a>
險昌愚以險亡昌亡之間唯陛下能鑒之¶
　　　五十一議封建論郡縣<md:KR4c0069_SBCK_047-21b>¶問周制五等其弊也王室衰㣲秦廢列國¶其敗也天下
崩壞漢封子弟其失也侯王¶僭亂何則為制不同同歸
於弊也故自古¶及今議其是非者多矣今若建侯開國
恐¶失隨時之宜如置守專城慮乖稽古之義¶考其要㫖
其誰可從¶
又問封建之制肇自黄唐郡縣之規始於¶秦漢或沿或
<pb:KR4c0069_WYG_063-18b>
革以至國朝今欲子兆人家¶四海建不拔之業垂無疆
之休大鑒興亡<md:KR4c0069_SBCK_047-22a>¶從長而用無論古今擇善而行侯與守
而¶何先郡與國而孰愈具書于策當舉行之¶
臣聞封建之廢久矣是非之論多矣異同¶之要歸于三
科或曰周人制五等封親賢¶其弊也諸侯擅戰伐陪臣
執國命故聞蠶食¶𤓰剖以至於衰滅也而李斯周青之
議繇¶是興焉又曰秦皇廢列國棄子弟其敗也¶萬民無
定主九族為匹夫故魚爛土崩以¶至於覆亡也而曹冏
<pb:KR4c0069_WYG_063-19a>
士衡之論繇是作焉<md:KR4c0069_SBCK_047-22b>¶又曰漢氏侯功臣王同姓其失也
爵號太¶尊土宇太廣故䲭張瓦解以至於悖亂也¶而晁
錯主父之計繇是行焉然則秦懲周¶之弊也既以亡而
易衰漢鑒秦之亡也亦¶矯枉而過正厯代之説無出於
此者以臣¶所觀竊謂知其一未知其二也何者臣聞¶王
者將欲家四海子兆人垂無疆之休建¶不拔之業者在
乎操理柄立人防導化源¶固邦本而巳蓋刑行徳立近
悦逺安<md:KR4c0069_SBCK_047-23a>¶恩信推於中惠化流於外如此則四夷為¶臣妾
<pb:KR4c0069_WYG_063-19b>
况海内乎雖置守罷侯亦無害也若¶法壞政荒親離賢
棄王澤竭於上人心叛¶於下如此則九族為讐敵况天
下乎雖廢¶郡建邦又何益也故臣以為周之衰滅者¶上
失其道天厭其徳非為封建之弊也秦¶之覆亡者君流
其毒人離其心非唯郡縣¶之咎也漢之禍亂者寵而失
教立不選賢¶非獨强大之故也繇是觀之苟固其本導<md:KR4c0069_SBCK_047-23b>¶其源雖郡與國俱可理而安矣苟踰其防¶失其柄雖侯
與守俱能亂且危矣伏惟陛¶下慮逺憂近鑒古觀今以
<pb:KR4c0069_WYG_063-20a>
敦睦親族為先¶不以封王為急以優勸勞逸為念不以
建¶侯為思以尊賢寵徳為心不以開國為意¶以安撫黎
元為事不以廢郡為謀則無疆¶之休不拔之業在於此
矣况國家之制垂¶二百年法著一王理經十聖變革之
議非¶臣敢知<md:KR4c0069_SBCK_047-24a>¶　　　五十二議井田阡陌(息游惰止兼¶并實版圗/)¶
問三代之牧人也立井田之制別都鄙之¶名其為名制
可得而知乎其為功利可得¶而聞乎
<pb:KR4c0069_WYG_063-20b>
又問自秦壞井田漢修阡陌兼并大啟游¶惰實繁雖厯
代因循誠恐弊深而害甚如¶一朝改作或慮失業而擾
人既廢之甚難¶又復之非便斟酌其道何者得中<md:KR4c0069_SBCK_047-24b>¶臣聞王者之貴生於人焉王者之富生於¶地焉故不知
地之數則生業無從而定財¶征無從而平也不知人之¶
數則食力無從而計軍役無從而均也不¶均不平則地
雖廣人雖多徒有貴之名而¶無富之實是以先王度土
田之廣狹畫為¶夫井量人尸之衆寡分為邑居使地利
<pb:KR4c0069_WYG_063-21a>
足¶以食人人力足以闢土邑居足以處衆人¶力足以安
家野無餘田以啟專利邑無餘<md:KR4c0069_SBCK_047-25a>¶室以容游人逃刑避役
者往無所之敗業¶遷居者來無所處於是生業相因食
力相¶濟其出財征也不待徴書而已平矣其起¶軍役也
不待料人而已均矣然後天子可¶以稱萬乗之貴四海
之富也洎三代之後¶厥制崩壞故井田廢則游惰之路
啟阡陌¶作則兼并之門開至使貧苦者無容足立¶錐之
居富强者專籠山給野之利故自秦¶漢迄於聖朝因循
<pb:KR4c0069_WYG_063-21b>
未遷積習成弊然臣以<md:KR4c0069_SBCK_047-25b>¶為井田者廢之頗久復之稍難
未可盡行¶且宜漸制何以言之昔商鞅開秦之利也¶蕩
然廢之故千載之間豪奢者得其計王¶莽革漢之弊也
卒然復之故一時之間農¶桑者失其業斯則不可久廢
不可速成之¶明驗也故臣請斟酌時宜參詳古制大抵¶
人稀土廣者且修其阡陌户繁鄉狹者則¶復以井田使
都鄙漸有名家夫漸有數夫¶然則井邑兵田之地衆寡
相維門閭族黨<md:KR4c0069_SBCK_047-26a>¶之居有亡相保相維則兼并者何所取
<pb:KR4c0069_WYG_063-22a>
相¶保則游惰者何所容如此則庶乎人無浮¶心地無遺
力財產豐足賦役平均市利歸¶於農生業著於地者矣¶
　　　五十三議肉刑(可廢不可用/)¶
問肉刑者其來尚矣其廢久矣前賢之論¶是非紛然今
欲棄之而不行法或乖於稽古¶若舉而復用義恐失於
隨時取捨之間何¶者為可<md:KR4c0069_SBCK_047-26b>¶臣伏以漢除肉刑迨今千有餘祀其間博¶聞達識之士
議其是非者多矣其欲廢之¶者則曰刻膚革斷支體人
<pb:KR4c0069_WYG_063-22b>
主忍而用之則¶愷悌惻隱之心乖矣此緹縈所謂雖欲
改¶過自新其道亡繇者也其欲復之者則曰¶任箠令用
鞭刑酷吏倚而行之則專殺濫¶死之弊作矣此班固所
謂以死罔人失本¶惠者也臣以為議事者宜徴其實用
刑者¶宜酌其情若以情實言之則可廢而不可<md:KR4c0069_SBCK_047-27a>¶復也何
者夫肉刑者蓋取劓腓黥刖之類¶耳書所謂五虐之刑
也昔苗人始淫為之¶而天既降咎及秦人又虐用之而
天下亦¶離心夫如是則豈無濫死者耶漢文帝始¶除去
<pb:KR4c0069_WYG_063-23a>
之而刑罸以清我太宗亦因而棄之而¶人用不犯夫如
是則豈有罔人者耶此臣¶所謂徴其實者也臣又聞聖
人之用刑也¶輕重適時變用舍順人情不必乎反今之¶
宜復古之制也况肉刑廢之久矣人莫識<md:KR4c0069_SBCK_047-27b>¶焉今一朝卒
然用之或絶筋或折骨或面¶傷則見者必痛其心聞者
必駭其耳又非¶聖人適時變順人情之意也徴之於實
既¶如彼酌之於情又如此可否之驗豈不明¶哉傳曰君
子為政貴因循而重改作又曰¶利不百不變法臣以為
<pb:KR4c0069_WYG_063-23b>
復之有害而無利¶也其可變而改作乎¶
　　　五十四刑禮道(迭相為用/)¶
問聖王之致理也以刑糾人惡故人知勸<md:KR4c0069_SBCK_047-28a>¶懼以禮導人
情故人知恥格以道率人性¶故人反淳和三者之用不
可廢也意者將¶偏舉而用邪將並建而用邪從其宜先
後¶有次耶成其功優劣有殊耶然則相今日¶之所宜酌
今日之所急將欲致理三者奚¶先¶
臣聞人之性情者君之土田也其荒也則¶薙之以刑其
<pb:KR4c0069_WYG_063-24a>
闢也則蒔之以禮其植也則¶穫之以道故刑行而後禮
立禮立而後道<md:KR4c0069_SBCK_047-28b>¶生始則失道而後禮中則失禮而後刑
終¶則修刑以復禮修禮以復道故曰刑者禮¶之門禮者
道之根知其門守其根則王化¶成矣然則王化之有三
者猶天之有兩曜¶歳之有四時廢一不可也並用亦不
可也¶在乎舉之有次措之有倫而已何者夫刑¶者可以
禁人之惡不能防人之情禮者可¶以防人之情不能率
人之性道者可以率¶人之性又不能禁人之惡循環表
<pb:KR4c0069_WYG_063-24b>
裏迭相<md:KR4c0069_SBCK_047-29a>¶為用故王者觀理亂之深淺順刑禮之後¶先當
其懲惡抑淫致人於勸懼莫先於刑¶剗邪窒欲致人於
恥格莫尚於禮反和復¶朴致人於敦厚莫大於道是以
衰亂之代¶則弛禮而張刑平定之時則省刑而𢎞禮¶清
淨之日則殺禮而任道亦如祁寒之節¶則踈水而附火
徂暑之候則逺火而狎水¶順歳候者適水火之用達時
變者得刑禮¶之宜適其用達其宜則天下之理畢矣王<md:KR4c0069_SBCK_047-29b>¶者之化成矣將欲較其短長原其始終順¶其變而先後
<pb:KR4c0069_WYG_063-25a>
殊備其用而優劣等離而言¶之則異致合而理之則同
功其要者在乎¶舉有次措有倫適其用達其理而已方
今¶華夷有截内外無慮人思休和俗巳平泰¶是則國家
殺刑罸之日崇禮樂之時所以¶文易化成道易馴致者
由得其時也今則¶時矣伏惟陛下惜而不失焉¶
　
　
　
<pb:KR4c0069_WYG_063-25b>
　
　
　
　
　
　
　
　白氏長慶集巻六十四<md:KR4c0069_SBCK_047-30a>¶<md:KR4c0069_SBCK_048-1a>¶
<pb:KR4c0069_WYG_064-1a>
欽定四庫全書
　白氏長慶集巻六十五¶
　　　　　　　　　　　　唐　白居易　撰
　
