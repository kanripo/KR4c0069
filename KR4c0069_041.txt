# -*- mode: mandoku-view; -*-
#+TITLE: 白氏文集
#+DATE: 2015-09-11 08:22:17.013140
#+PROPERTY: ID KR4c0069
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 41
#+PROPERTY: FILE SB04n0441-041白氏長慶集-卷第四十一.
<pb:KR4c0069_SBCK_041-1a>¶
白氏文集卷第四十一¶
　奏狀一　凡十首¶
　初授拾遺獻書¶
　論制科人狀¶
　論于頔裴均狀¶
　論和糴狀¶
　論太原事狀¶
　奏請加德音中節目¶
　論于頔進歌人狀¶
<pb:KR4c0069_SBCK_041-1b>¶
　論魏徴舊宅狀¶
　論王鍔欲除官事宜¶
　論裴均進奉銀器狀¶
　　初授拾遺獻書¶
五月八日翰林學士將仕郎守左拾遺臣¶
白居易頓首頓首謹昧死奉書于旒扆之¶
下臣伏奉前月二十八日恩制除授臣左¶
拾遺前充翰林學士者臣與崔君同狀陳¶
謝但言忝冐未吐衷誠今者再黷宸嚴伏¶
<pb:KR4c0069_SBCK_041-2a>¶
惟重賜詳覽臣按六典左右拾遺掌供奉¶
諷諫凡發令舉事有不便於時不合於道¶
者小則上封大則庭諍其選甚重其秩甚¶
卑所以然者抑有由也大凡人之情位髙¶
則惜其位身貴則愛其身惜位則偷合而¶
不言愛身則苟容而不諫此必然之理也¶
故拾遺之置所以卑其秩者使位未足惜¶
身未足愛也所以重其選者使上不忍負¶
㤙下不忍負心也夫位未足惜恩不忍負¶
<pb:KR4c0069_SBCK_041-2b>¶
然後能有闕必規有違必諫朝廷得失無¶
不察天下利病無不言此國朝置拾遺之¶
本意也由是而言豈小臣愚劣闇懦所宜¶
居之哉况臣本鄉里豎儒府縣走吏委心¶
泥滓絶望烟霄豈意聖慈擢居近職每宴¶
飫無不先及毎慶賜無不先霑中厩之馬¶
代其勞内厨之膳給其食朝慙夕愓巳逾¶
半年塵曠漸深憂愧彌劇未伸微効又擢¶
清班臣所以授官已來僅將十日食不知¶
<pb:KR4c0069_SBCK_041-3a>¶
味寢不遑安唯思粉身以答殊寵但未獲¶
粉身之所耳今陛下肇建皇極初受鴻名¶
夙夜憂勤以求致理每施一政舉一事無¶
不合於道便於時故天下之心顒顒然日¶
有望於太平也然今後萬一事有不便於¶
時者陛下豈不欲聞之乎萬一政有不合¶
於道者陛下豈不欲革之乎候陛下言動¶
之際詔令之間小有遺闕稍闗損益臣必¶
密陳所見濳獻所聞但在聖心裁斷而已¶
<pb:KR4c0069_SBCK_041-3b>¶
臣又職在中禁不同外司欲竭愚衷合先¶
陳露伏希天鑒深察赤誠無任感恩欲報¶
懇欵屏營之至謹言¶
　　論制科人狀¶
　　近日内外官除攺及制科人等事宜¶
右臣伏見内外官近日除攺人心甚驚遠¶
近之情不無憂懼喧喧道路異口同音皆¶
云制舉人牛僧孺等三人以直言時事恩¶
奨登科𬒳落人怨謗加誣惑亂中外謂爲¶
<pb:KR4c0069_SBCK_041-4a>¶
誑妄斥而逐之故並出關外官楊於陵以¶
考策敢收直言者故出爲廣府節度韋貫¶
之同所㘴故出爲果州剌史裴垍以覆策¶
又不退直言者故免内職除戸部侍郎王¶
涯同所坐出爲&KR0593;州司馬盧坦以數舉事¶
爲人所惡因其彈奏小誤得以爲名故黜¶
爲左庻子王播同之亦停知雜臣伏以裴¶
垍王涯盧坦韋貫之等皆公忠正直内外¶
咸知所宜授以要權致之近地故比來衆¶
<pb:KR4c0069_SBCK_041-4b>¶
情私相謂曰此數人者皆人之望也若數¶
人進則必君子之道長若數人退則必小¶
人之道行欲卜時事之否臧在數人之進¶
退也則數人者自陛下嗣位巳来並蒙奬¶
用或任之耳目或委以腹心天下人情日¶
望致理今忽一旦悉踈棄之或降於㪚班¶
或斥扵遠郡設令有過猶可優容况且無¶
瑕豈宜黜退所以前月巳来上自朝廷下¶
至衢路衆心洶洶驚懼不安直道者疚心¶
<pb:KR4c0069_SBCK_041-5a>¶
直言者杜口不審陛下得知之否凡此除¶
改傳者紛然皆云裴垍等不能委曲順時¶
或以正直忤物爲人之所媒孽本非聖意¶
罪之不審陛下得聞之否臣未知此說虚¶
實但獻所聞所聞皆虚陛下得不明辯之¶
乎所聞皆實陛下得不深慮之乎虚之與¶
實皆恐陛下要知臣若不言誰當言者臣¶
今言出身戮亦所甘心何者臣之命至輕¶
朝廷之事至大故也臣又聞君聖則臣忠¶
<pb:KR4c0069_SBCK_041-5b>¶
上明則下直故堯之聖也天下已太平矣¶
尚求誹謗以廣聦明漢文之明也海内巳¶
理矣賈誼猶比之倒懸可謂痛哭二君皆¶
容納之所以得稱聖明也今陛下明下詔¶
令徴求直言反以爲罪此臣所以未諭也¶
陛下視今日之理何如堯與漢文之時乎¶
若以爲及之則誹謗痛哭尚含容而納之¶
况徴之直言索之極諌乎若以爲未及則¶
僧孺等之言固宜然也陛下縱未能推而¶
<pb:KR4c0069_SBCK_041-6a>¶
行之又何忍罪而斥之乎此臣所以爲陛¶
下流涕而痛惜也德宗皇帝初即位年亦¶
徴天下直言極諫之士親自臨試問以天¶
旱穆質對云兩漢故事三公當免卜式著¶
議弘羊可烹此皆指言當時在權位而有¶
恩寵者德宗深嘉之自第四等拔爲第三¶
等自畿尉擢爲左補闕書之國史以示子¶
孫今僧孺等對策之中切直指陳之言亦¶
未過於穆質而遽斥之臣恐非嗣祖宗承¶
<pb:KR4c0069_SBCK_041-6b>¶
耿光之道也書諸史策後嗣何觀焉陛下¶
得不再三省之乎臣昨在院與裴垍王涯¶
等覆䇿之時日奉宣令臣等精意考覆臣¶
上不敢負恩下不忍負心唯秉至公以爲¶
取捨雖有讎怨不敢棄之雖有親故不敢¶
避之唯求直言以副聖意故皇甫湜雖是¶
王涯外甥以其言直合收涯亦不敢以私¶
嫌自避當時有狀具以陳奏不意群心構¶
成禍端聖心以此察之則或可悟矣儻陛¶
<pb:KR4c0069_SBCK_041-7a>¶
下察臣肝膽知臣精誠以臣此言可以聽¶
採則乞俯迴聖覽特示寛恩僧孺等准往¶
例與官裴垍等依舊職奨用使内外人意¶
歡然再安若以臣此言理非允當以臣覆¶
策事涉乖宜則臣等見在四人亦宜各加¶
黜責豈可六人同事唯罪兩人雖聖造優¶
容且過朝夕在臣懼惕豈可苟安敢不自¶
陳以待罪戾臣今職爲學士官是拾遺日¶
草詔書月請諌紙臣若黙默惜身不言豈¶
<pb:KR4c0069_SBCK_041-7b>¶
惟上辜聖恩實亦下負神道所以密緘手¶
䟽濳吐血誠苟合天心雖死無恨無任憂¶
懼激切之至¶
　　論于頔裴均状¶
　　于頔裴均欲入朝事宜¶
右臣聞諸道路皆云于頔裴均累有進奉¶
並請入朝伏聞聖㤙巳似允許臣側聽時¶
議内酌事情爲陛下謀恐非稳便晝夜思¶
慮不敢不言伏見貞元巳来天下節將握¶
<pb:KR4c0069_SBCK_041-8a>¶
兵守土少肯入朝自陛下刑服三兇威加¶
四海是得諸道節度使三二年來朝廷追¶
則追替則替奔走道路懼承命之不暇斯¶
則聖德皇威大𬒳于四方矣夫謀宜可乆¶
事貴得中當難制之時則貴欲令其朝覲¶
及可制之日則不必使之盡來何則安衆¶
心收衆望在調馭之得其宜也臣伏見近¶
日節度使或替或追稍似煩數今又許于¶
頔等入奏或慮便留在朝臣細思之有三¶
<pb:KR4c0069_SBCK_041-8b>¶
不可何者竊見外使入奏不問賢愚皆欲¶
仰希聖恩傍結權貴上須進奉下湏人事¶
莫不減削軍府割剝疲人每一入朝甚於¶
兩税又聞于頔裴均等數有進奉若又許¶
来荆襄之人必重困於剥削矣奪軍府疲¶
人之不足奉君上權貴之有餘伏料聖心¶
知之深所不忍此不可一也臣又竊聞時¶
議云近日諸道節度或以進奉希㫖或以¶
貨賄藩身謂恩澤可圖謂權位可取以入¶
<pb:KR4c0069_SBCK_041-9a>¶
覲爲請以戀闕爲名湏來即来須住即住¶
要重位即得重位要大權即得大權進退¶
周旋無求不獲天下節度盡萌此心不審¶
聖聦聞此議否今于頔等以入覲爲請若¶
又許之豈非須來即來乎既來必以戀闕¶
爲名若又許之豈非須住即住乎則重位¶
自然合加况必求之乎大權不得不與况¶
必圖之乎重位大權人誰不愛于頔既得¶
則茂昭求之臣聞茂昭又欲入朝巳謀行¶
<pb:KR4c0069_SBCK_041-9b>¶
計茂昭亦宰相也亦國親也若引于頔爲¶
例獨不可乎若盡與之則陛下重位大權¶
是以人情假人也授之可乎若獨與彼不¶
與此則忿爭怨望之端自此而作今倖門¶
巳開矣速杜之又今于頔等開之臣必恐¶
聖心有時而悔矣其不可二也臣又竊見¶
自古及今君臣之際權太重則下不得所¶
勢太逼則上不甚安今于頔任兼將相來¶
則揔朝廷之權家通國親入則連戚里之¶
<pb:KR4c0069_SBCK_041-10a>¶
勢勢親則踈者不敢諫權重則群下不敢¶
言臣慮于頔未来之間内外迎附之者其¶
勢已赫赫炎炎矣况其巳来乎臣恐于頔¶
未到之間内外合言者巳不敢言矣况其¶
巳到乎脱或至此陛下有術以制馭之邪¶
若用術制之不如不制之安也若又無術¶
將如之何且于頔身是大臣子爲駙馬性¶
靈事迹陛下素諳一朝到来權兼内外若¶
繩以規制則必失君臣之心若縱其作爲¶
<pb:KR4c0069_SBCK_041-10b>¶
則必敗朝廷之度進退思慮恐貽聖憂其¶
不可三也凡此三不可事實不細伏乞聖¶
覽再三思之今臣所言皆君臣之密機安¶
危之大計伏望祕藏此狀不令左右得知¶
况臣以䟽議親以賤論貴語無方便動有¶
悔尤言出身危非不知耳但以職居近密¶
身被恩榮苟有聞知即合陳露儻言而得¶
罪亦臣所甘心若默而負恩則臣所不忍¶
伏希聖鑒俯察愚誠謹具奏聞謹奏¶
<pb:KR4c0069_SBCK_041-11a>¶
　　論和糴狀¶
　　今年和糴折糴利害事宜¶
右臣伏見有司以今年豐熟請令畿内及¶
諸處和糴令收賤榖以利農人以臣所觀¶
有害無利何者凡曰和糴則官出錢人出¶
榖兩和商量然後交易也比來和糴事則¶
不然但令府縣㪚配戸人促立程限嚴加¶
徴催苟有稽遲則𬒳追捉迫蹙鞭撻甚於¶
税賦號爲和糴其實害人儻依前而行臣¶
<pb:KR4c0069_SBCK_041-11b>¶
故曰有害無利也今若有司出錢開塲自¶
糴比於時價稍有優饒利之誘人人必情¶
願且本請和糴只圖利人人若有利自然¶
願來利害之間可以此辯今若除前之弊¶
行此之便是真得和糴利人之道也二端¶
取捨伏惟聖㫖裁之必不得巳則不如折¶
糴折糴者折青苖税錢使納斛斗免令賤¶
粜别納見錢在於農人亦甚爲利况度支¶
比來所支和糴價錢多是雜色匹叚百姓¶
<pb:KR4c0069_SBCK_041-12a>¶
又須轉賣然後將納税錢至於給付不免¶
侵偷貨易不免折損所失過夲其弊可知¶
今若量折税錢使納斛斗既無賤糶麥粟¶
之費又無轉賣匹叚之勞利歸扵人羙歸¶
於上則折糴之便豈不昭然由是而論則¶
配戸不歸開塲和糴不如折糴亦甚明矣¶
臣乆處村閭曾爲和糴之戸親𬒳廹蹙實¶
不堪命臣近爲畿尉曾領和糴之司親自¶
鞭撻所不忍覩臣頃者常欲䟽此人病聞¶
<pb:KR4c0069_SBCK_041-12b>¶
于天聦踈逺賤微無由上達今幸擢居禁¶
職列在諫官苟有他聞猶合陳獻况備諳¶
此事深知此弊臣若緘黙隱而不言不唯¶
上辜聖恩實亦内負夙願猶慮愚誠不至¶
聖鑒未迴即望試令左右可親信者一人¶
濳問郷村百姓和糴之與折糴孰利而孰¶
害乎則知臣言不敢苟耳或慮陛下以勑¶
命巳下難扵移攺以臣所見事又不然夫¶
聖人之舉事也唯務便人唯求利物若損¶
<pb:KR4c0069_SBCK_041-13a>¶
益相半則不必遷移若利害相懸則事須¶
追攺不獨於此其他亦然伏望宸衷審賜¶
詳察謹具奏聞謹奏¶
　　論太原事状¶
　　嚴綬　輔光¶
右嚴綬輔光太原事迹其間不可遠近具¶
知臣前日對時巳子細面奏今奉宣輔光¶
巳替嚴綬續追此皆聖鑒至明左右不能¶
惑聽合扵公議斷自宸衷内外人心甚爲¶
<pb:KR4c0069_SBCK_041-13b>¶
愜當其嚴綬早須與替不可更遲縁與輔¶
光乆相交結軍中補署職掌比来盡由輔¶
光今見别除監軍小人乍失依託或恐嚴¶
綬相黨曲爲妄陳軍情事宜之間湏過防¶
慮伏望聖恩速令貞亮赴本道便許嚴綬¶
入朝¶
　　貞亮¶
右貞亮元是舊人曾任重職陛下以太原¶
事弊使替輔光然臣伏聞貞亮先充汴州¶
<pb:KR4c0069_SBCK_041-14a>¶
監軍日自置親兵數千又任三川都監日¶
專殺李康兩節度使事迹深爲不可爲性¶
自用所在專權若貞亮處事依前即太原¶
却受其弊雖將追改難以成功其貞亮發¶
赴本道之時恐須以承前事切加約束令¶
其戒懼此事至要伏惟聖心不忘¶
　　范希朝¶
右希朝前在振武威令大行至今蕃戎望¶
風畏伏况又勤儉信實所在士卒歸心今¶
<pb:KR4c0069_SBCK_041-14b>¶
若太原要人無出希朝之右伏恐聖意慮¶
其有年臣又訪聞希朝筋力猶堪驅使但¶
且令鎮撫必愜軍情待其一二年間威制¶
成立然後擇能者即必易守成規則雖老¶
年事湏且用其靈武比太原雖小亦是要¶
鎮如納臣愚見伏恐便須擇人與希朝相¶
代謹具奏聞謹奏¶
　　奏請加德音中節目¶
　　縁今時旱請更減放江淮旱損州縣¶
<pb:KR4c0069_SBCK_041-15a>¶
　　百姓今年租税¶
右伏以聖心憂軫重降德音欲令實惠及¶
人無如减放租税昨正月中所降德音量¶
放去年錢米伏聞所放數内巳有納者縱¶
未納者多是逃亡假今不放亦徴不得况¶
旱損州縣至多所放錢米至少百姓未經¶
豐熟又納今年税租疲羸中重此徴迫人¶
力困苦莫甚扵斯却是今年伏望聖恩更¶
與宰臣及有司商量江淮先旱損州作分¶
<pb:KR4c0069_SBCK_041-15b>¶
數更量放今年租税當疲困之際降則隱¶
之恩感動人情無出於此敢竭愚見以副¶
聖心¶
　　請揀放後宫内人¶
右伏見大曆巳來四十餘載宫中人數稍¶
乆漸多伏慮驅使之餘其數猶廣上則虚¶
給衣食有供億縻費之煩下則離隔親族¶
有幽閉怨曠之苦事宜省費物貴遂情頃¶
者巳蒙聖恩量有揀放聞諸道路所出不¶
<pb:KR4c0069_SBCK_041-16a>¶
多臣伏見自太宗玄宗巳来每遇災旱多¶
有揀放書在國史天下稱之伏望聖慈再¶
加處分則盛明之德可動天心感恱之情¶
必致和氣光垂史冊羙繼祖宗貞觀開元¶
之風復見於今日矣非小臣愚懇不能發¶
此言非陛下英明不能行此事如蒙允許¶
便請扵德音中次第處分謹具奏聞伏待¶
進㫖謹奏¶
　　論于頔所進歌舞人事宜狀¶
<pb:KR4c0069_SBCK_041-16b>¶
右臣三五日來聞於時議云前件所進者¶
並是于頔愛妾𬒳普寜公主闇欲選進今¶
于頔所進事非獲巳者臣未知此說虚之¶
與實再三思之皆爲不可何則于頔自入¶
朝来陛下待之深得其所存其大體故厚¶
加寵位知其性惡故不與威權中外人情¶
以爲至當在扵于頔亦自甘心今因普寜¶
奪其愛妾衆人既有流議于頔得以爲詞¶
臣恐此事不益聖德在臣愚見豈敢不言¶
<pb:KR4c0069_SBCK_041-17a>¶
伏見陛下數月巳来分别邪正所有制斷¶
所有處置無不合於公論無不愜於人情¶
唯此一事實乖時體關於損益臣實惜之¶
今道路云云皆有此說是于頔自進亦恐¶
外人不知去就之間恐須却賜于頔内足¶
以辯明聖意外足以止息浮詞又令于頔¶
有所感戴臣所聞所見如此伏恐陛下要¶
知輒敢密陳庻裨萬一謹具奏聞謹奏¶
　　論魏徴舊宅狀¶
<pb:KR4c0069_SBCK_041-17b>¶
　　李師道奏請出私財收贖魏徴舊宅¶
　　事宜¶
右今日守謙宣令撰與師道詔所請收贖¶
魏徴宅還與其子孫甚合朕心允依來奏¶
者臣伏以魏徴是太宗朝宰相盡忠輔佐¶
以致太平在於子孫合加憂䘏今縁子孫¶
窮賤舊宅典賣與人師道請出私財收贖¶
却還其後嗣事闗激勸合出朝廷師道何¶
人輒掠此羙依宣便許臣恐非宜况魏徴¶
<pb:KR4c0069_SBCK_041-18a>¶
宅内舊堂本是宫中小殿太宗特賜以表¶
殊恩既又與諸家不同尤不宜使師道與¶
贖計其典賣其價非多伏望明勑有司特¶
以官錢收贖便還後嗣以勸忠臣則事出¶
皇恩羙歸聖德臣苟有所見不敢不陳其¶
與師道詔未敢依宣便撰伏待聖㫖謹具¶
奏聞謹奏¶
　　論王鍔欲除官事宜狀¶
右臣竊有所聞云王鍔見欲除平章事未¶
<pb:KR4c0069_SBCK_041-18b>¶
知何故有此商量臣伏以宰相者人臣極¶
位天下具瞻非有清望大功不合輕授王¶
鍔既非清望又無大功若加此官深爲不¶
可昨日裴均除平章事内外之議早巳紛¶
然今王鍔若除則如王鍔之輩皆生異望¶
之心矣若盡與則典章大壊又末感恩若¶
不與則厚薄有殊或生怨望倖門一啓無¶
可奈何臣又聞王鍔在鎮日不䘏凋殘唯¶
務差税淮南百姓日夜無憀五年誅求百¶
<pb:KR4c0069_SBCK_041-19a>¶
計侵削錢物既足部領入朝號爲羡餘親¶
自進奉凡有耳者無不知之今若授同平¶
章事臣恐四方聞之皆謂陛下得王鍔進¶
奉而與宰相也臣又恐諸道節度使今日¶
巳後皆割剥生人營求宰相私相謂曰誰¶
不如王鍔邪故臣以爲深不可也其王鍔¶
歸鎮與在朝伏望並不除宰相臣尚未知¶
所聞信否貴欲先事而言或恐萬一巳行¶
即言之無及伏惟聖鑒俯察愚衷謹具奏¶
<pb:KR4c0069_SBCK_041-19b>¶
聞謹奏¶
　　論裴均進奉銀器狀¶
右臣伏聞向外傳說云裴均前月二十六¶
日於銀臺進奉前件銀器雖未審知虚實¶
然而物議喧然既有所聞不敢不奏伏以¶
陛下昨因時旱念及疲人特降德音停罷¶
進奉天意如感雨澤應期巷舞途歌咸呼¶
萬歲伏自德音降後天下顒望遵行未經¶
旬月之間裴均便先進奉若誠有此事深¶
<pb:KR4c0069_SBCK_041-20a>¶
損聖德臣或慮有人云裴均所進銀器發¶
在德音之前遂勸聖恩不妨受納以臣所¶
見事固不然臣聞衆議皆云裴均性本貪¶
殘動多邪巧毎假進奉廣有誅求料其深¶
心不願停罷必恐即日修表倍程進來欲¶
試朝廷甞其可否何者前月三日降德音¶
准諸道進奏院報事例不過四五日即裴¶
均合知至二十六日進物方到以此詳察¶
足見姦情今若便容果落邪計況一處如¶
<pb:KR4c0069_SBCK_041-20b>¶
此則遠近皆知臣恐諸道依前從此不守¶
法度則是陛下明降制㫖又自棄之何以¶
制馭四方何以取信天下臣反覆思慮深¶
爲陛下惜之伏准德音節文除四節及㫖¶
條外有違越進奉者其物送納左藏庫仍¶
委御史臺具名聞奏若此事果實則御史¶
臺必准制彈奏諫官必諌宰相必論天下¶
知之何禆聖政以臣所見伏望明宣云裴¶
均所進銀器雖在德音之前恐四方不知¶
<pb:KR4c0069_SBCK_041-21a>¶
宜送左藏庫收納如此則海内恱服天下¶
歡心事出宸衷羙歸聖德又免至御史諫¶
官奏論之然後有處置在於事體深以爲¶
宜伏願聖心速賜裁斷謹具奏聞謹奏¶
白氏文集卷第四十一¶
<pb:KR4c0069_SBCK_041-21b>¶
