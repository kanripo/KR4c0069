# -*- mode: mandoku-view; -*-
#+TITLE: 白氏文集
#+DATE: 2015-09-11 08:22:18.228947
#+PROPERTY: ID KR4c0069
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 66
#+PROPERTY: FILE SB04n0441-066白氏長慶集-卷第六十六.
<pb:KR4c0069_SBCK_066-1a>¶
白氏文集卷第六十六¶
　律詩　凡一百首¶
　　從同州刺史改授太子少傅分司¶
承華東署三分務&KR0130;道西池七過春歌酒¶
優遊聊卒歲園林蕭灑可終身&KR0335;侯爵秩¶
誠虚貴䟽受生涯未苦貧月俸百千官二¶
品朝&KR0733;雇我作閑人¶
　　奉和裴令公新成午橋㽵緑野堂即¶
　　事¶
<pb:KR4c0069_SBCK_066-1b>¶
舊逕開桃李新池鑿鳳凰只添丞相閤不¶
改午橋㽵遠處塵埃少閑中日月長青山¶
爲外屏緑野是前堂引水多隨𫝑栽松不¶
趂行年華翫風景春事看農桑花妬謝家¶
妓蘭偷荀令香遊絲飄酒席瀑布濺琴床¶
巢許終身隱蕭曹到老忙千年落公便進¶
退處中央¶
　　自題小草亭¶
新結一茅茨規模儉且卑土階全壘塊山¶
<pb:KR4c0069_SBCK_066-2a>¶
木半&KR0335;皮隂合連藤架藂香近菊籬壁宜¶
藜杖𠋣門稱荻簾垂䆫裏風清夜簷間月¶
好時&KR0335;連嘗酒客句引坐禪師伴宿𩀱棲¶
鶴扶行一侍兒緑醅量盞飮紅稻約升炊¶
齷齪豪家笑酸寒富屋欺陶廬閑自愛顔¶
巷陋誰知螻蟻謀深穴鷦鷯占小枝各隨¶
其分足焉用有餘爲¶
　　自詠¶
細故隨縁盡形衰具體微闘閑僧尚閙較¶
<pb:KR4c0069_SBCK_066-2b>¶
瘦鶴猶肥老遣寛裁襪寒敎厚絮衣馬從¶
衘草𩥇雞任喙籠飛只要天和在無令物¶
性違自餘君莫問何是復何非¶
　　新亭病後獨坐招李侍郎公垂¶
新亭未有客竟日獨何爲趂暖泥茶竈防¶
寒夾竹籬頭風初定後眼暗欲明時淺把¶
三分酒閑題數句詩應須置兩榻一榻待¶
公垂¶
　　閑卧&KR0009;劉同州¶
<pb:KR4c0069_SBCK_066-3a>¶
軟褥短屏風昏昏醉卧翁鼻香茶熟後腰¶
暖日陽中伴老琴長在迎春酒不空可憐¶
閑氣味唯欠與君同¶
　　殘酌晚飡¶
閑傾殘酒後煖擁小爐時舞看新翻曲歌¶
聽自作詞魚香肥潑火飯細滑流匙除却¶
慵饞外其餘盡不知¶
　　喜見劉同州夢得¶
紫綬白髭鬚同年二老夫論心共牢落見¶
<pb:KR4c0069_SBCK_066-3b>¶
面且歡娱酒好携來否詩多記得無應須¶
爲春草五馬少踟蹰¶
　　裴令公席上贈別夢得¶
年老官高多別離轉難相見轉難思雪銷¶
酒盡梁王起便是鄒枚分㪚時¶
　　尋春題諸家園林¶
聞健朝朝出乗春處處尋天供閑日月人¶
借好園林漸以狂爲態都無悶到心平生¶
身得𫠦未省似而今¶
<pb:KR4c0069_SBCK_066-4a>¶
　　又題一絶¶
貌隨年老欲何如興遇春牽尚有餘遥見¶
人家花便入不論貴賤與親踈¶
　　家園三絶¶
滄浪峽水子陵灘路遠江深欲去難何似¶
家池通小院卧房階下挿魚竿¶
籬下先生時得醉甕間吏部暫偷眠何如¶
家醖𩀱魚榼雪夜花時長在前¶
鴛鴦怕捉竟難親鸚鵡雖籠不著人何似¶
<pb:KR4c0069_SBCK_066-4b>¶
家禽𩀱白鶴閑行一歩亦隨身¶
　　老來生計¶
老來生計君看取白日遊行夜醉吟陶令¶
有田唯種秫鄧家無子不幽金人間榮耀¶
因縁淺林下幽閑氣味深煩慮漸銷虚白¶
長一年心勝一年心¶
　　早春題少室東巖¶
三十六峯晴雪銷嵐翠生月&KR0335;三夜宿春¶
引四山行遠草初含色寒禽未變聲東巖¶
<pb:KR4c0069_SBCK_066-5a>¶
最高石唯有我題名¶
　　早春即事¶
眼重朝眠足頭輕宿酒醒陽光滿前戸雪¶
水半中庭物變隨天氣春生逐地形北簷¶
梅晚白東岸柳先青葱壠抽羊角松巢墮¶
鶴翎老來詩更拙吟罷少人聽¶
　　歎春風兼贈李二十侍郎二絶¶
樹根雪盡催花發池岸氷銷放草生唯有¶
鬚霜依舊白春風扵我獨無情¶
<pb:KR4c0069_SBCK_066-5b>¶
道塲齋戒今初畢酒伴歡娱乆不同不把¶
一盃來勸我無情亦得似春風¶
　　春來頻與李二賔客郭外同遊因贈¶
　　長句¶
風光引歩酒開顔送老銷春嵩洛間朝踏¶
落花相伴出暮隨飛鳥一時還我爲病叟¶
誠宜退君是才臣豈合閑可惜濟時心力¶
在放敎臨水復登山¶
　　二月二日¶
<pb:KR4c0069_SBCK_066-6a>¶
二月二日新雨晴草芽菜甲一時生輕衫¶
細馬春年少十字津頭一字行¶
　　春和令公緑野堂種花¶
緑野堂開占物華路人指道令公家令公¶
桃李滿天下何用堂前更種花¶
　　清明日登老君閣望洛城贈韓道士¶
風光烟火清明日歌哭悲懽城市間何事¶
不隨東洛水誰家又葬北邙山中橋車馬¶
長無已下渡舟航亦不閑塜墓纍纍人擾¶
<pb:KR4c0069_SBCK_066-6b>¶
擾遼東悵望鶴飛還¶
　　三月三日¶
𦘕堂三月初三日絮撲紗䆫鷰拂簷蓮子¶
數盃嘗冷酒柘枝一曲試春衫堦臨池面¶
勝看鏡戸映花藂當下簾指㸃樓南翫新¶
月玉鉤素手兩纎纎¶
　　雨中聽琴者彈別鶴操¶
𩀱鶴分離一何苦連隂雨夜不堪聞莫敎¶
遷客孀妻聽嗟歎悲啼詆殺君¶
<pb:KR4c0069_SBCK_066-7a>¶
　　酬鄭二司錄與李六郎中寒食日相¶
　　遇同宴見贈¶
偶因令節會嘉賔况是平生心𫠦親迎接¶
須矜䟽傅老祗供莫笑阮家貧盃盤狼藉¶
宜親夜風景闌珊欲過春相對喜歡還悵¶
望同年只有此三人¶
　　喜與楊六侍御同宿¶
岸幘静當明月夜匡牀閑卧落花朝二三¶
月裏饒春睡七八年來不早朝濁水清塵¶
<pb:KR4c0069_SBCK_066-7b>¶
難會合高鵬仾鷃各逍遥眼看又上青雲¶
去更卜同衾一兩宵¶
　　殘春詠懷贈楊慕巢侍郎¶
位逾三品日年過六旬時不道官班下其¶
如筋力衰猶憐好風景轉重舊親知少壯¶
難重得歡娱且強爲興來池上酌醉岀袖¶
中詩静話開襟乆閑吟放盞遲落花無限¶
雪殘𩯭幾多絲莫&KR0003;傷心事春風酒易悲¶
　　閑居春盡¶
<pb:KR4c0069_SBCK_066-8a>¶
閑泊池舟静掩扉老身慵出客來稀愁因¶
暮雨&KR0335;敎住春&KR0013;殘鸎喚遣歸掲甕偷嘗¶
新熟酒開箱試著舊生衣冬裘夏葛相催¶
促垂老光隂速似飛¶
　　春盡日天津橋醉吟偶呈李尹侍郎¶
宿雨洗天津無泥未有塵初晴迎早夏落¶
照送殘春興發詩隨口狂來酒&KR0009;身水邊¶
行嵬峩橋上立逡廵踈傅心情老呉公政¶
化新三川徒有主風景屬閑人¶
<pb:KR4c0069_SBCK_066-8b>¶
　　池上逐凉二首¶
青苔池上銷殘暑緑樹隂前逐晚凉輕屐¶
單衣薄紗帽淺池平岸&KR0763;藤床&KR0426;纓恠我¶
情何薄泉石諳君味甚長徧問交親爲老¶
計多言宜静不宜忙¶
䆫間睡足休高枕水畔閑來上小船棹遣¶
秃頭奴子撥茶敎纎手侍兒煎門前便是¶
紅塵地林外無非赤日天誰信好風清簟¶
上更無一事但翛然¶
<pb:KR4c0069_SBCK_066-9a>¶
　　香山避暑二絶¶
六月灘聲如猛雨香山樓北暢師房夜深¶
起凭欄干立滿耳潺湲滿面凉¶
紗巾草&KR0130;竹踈衣晚下香山蹋翠微一路¶
凉風十八里卧乗籃轝睡中歸¶
　　老夫¶
七八年來遊洛都三分遊伴二分無風前¶
月下花園裏處處唯殘个老夫世事勞心¶
非富貴人生實事是歡娱誰能逐我來閑¶
<pb:KR4c0069_SBCK_066-9b>¶
坐時共酣歌傾一壷¶
　　香山下卜居¶
老須爲老計老計在抽&KR0426;山下初投足人¶
間乆息心亂藤遮石壁絶澗護雲林若要¶
深藏處無如此處深¶
　　無長物¶
莫訝家居窄無嫌活計貧只縁無長物始¶
得作閑人青竹單床簟烏紗獨幅巾其餘¶
皆稱是亦足奉吾身¶
<pb:KR4c0069_SBCK_066-10a>¶
　　宿香山寺酬廣陵牛相公見&KR0009;¶
手札八行詩一篇無由相見但依然君匡¶
聖主方行道我事空王正坐禪支許徒思¶
遊白月䕫龍未放下青天應須且爲蒼生¶
住猶去懸車十四年¶
　　以詩代書&KR0009;戸部楊侍郎勸買東鄰¶
　　王家宅¶
勸君買取東鄰宅與我衡門相並開雲映¶
嵩峯當戸牖月和伊水入池臺林園亦要¶
<pb:KR4c0069_SBCK_066-10b>¶
聞閑置筋力應須及健迴莫學因循白賔¶
客欲年六十始歸來¶
　　贈談君¶
上客清談何亹亹幽人閑思自寥寥請君¶
休&KR0003;長安事膝上風清琴正調¶
　　初入香山院對月　大和六年秋作¶
老住香山初到夜秋逢白月正圓時從今¶
便是家山月試問清光知不知¶
　　題龍門堰西澗¶
<pb:KR4c0069_SBCK_066-11a>¶
東岸菊叢西岸柳柳隂烟合菊花開一條¶
秋水瑠璃色闊狹&KR0138;容小舫迴除却悠悠¶
白少傅何人解入此中來¶
　　秋霖中奉裴令公見招早出赴會馬¶
　　上先&KR0009;六韻¶
雨暗三秋日泥深一尺時老人平旦出自¶
問欲何之不是尋醫藥非干送別離素書¶
傳好語綘帳赴佳期續借桃花馬催迎楊¶
柳&KR0078;只愁張錄事罸我恠來遲¶
<pb:KR4c0069_SBCK_066-11b>¶
　　嘗酒聽歌招客¶
一甕香醪新挿蒭𩀱鬟小妓薄能謳管絃¶
漸好新敎得羅綺雖貧免外求世上貪忙¶
不覺苦人間除醉即須愁不知此事君知¶
否君若知時從我遊¶
　　八月三日夜作¶
露白月微明天凉景物清草頭珠顆冷樓¶
角玉鉤生氣爽衣裳健風踈砧杵鳴夜衾¶
香有思秋簟冷無情夢短眠頻覺宵長起¶
<pb:KR4c0069_SBCK_066-12a>¶
暫行燭凝臨曉影蟲怨欲寒聲槿老花先¶
盡蓮凋子始成四時無了曰何用歎衰榮¶
　　病中贈南鄰覓酒¶
頭痛牙疼三日卧妻看煎藥婢來扶今朝¶
似挍擡頭語先問南鄰有酒無¶
　　曉眠後&KR0009;楊戸部¶
軟綾𦝫褥薄緜被涼冷秋天穏暖身一覺¶
暁眠殊有味無因&KR0009;與早朝人¶
　　秋雨夜眠¶
<pb:KR4c0069_SBCK_066-12b>¶
涼冷三秋夜安閑一老翁卧遲燈滅後睡¶
羙雨聲中灰宿溫瓶火香添暖被籠曉晴¶
寒未起霜葉滿階紅¶
　　喜夢得自馮翊歸洛兼呈令公¶
上客新從左輔迴高陽興助洛陽才巳將¶
四海聲名去又占三春風景來甲子等頭¶
憐共老文章敵手莫相猜鄒枚未用爭詩¶
酒且飮梁王賀喜盃¶
　　齋戒滿夜戲招夢得¶
<pb:KR4c0069_SBCK_066-13a>¶
紗籠燈下道塲前白日持齋夜坐禪無復¶
更思身外事未能全盡世間縁明朝又擬¶
親盃酒今夕先聞理管絃方丈若能來問¶
疾不妨兼有㪚花天¶
　　和令公問劉賔客歸來稱意無之作¶
水南秋一半風景未蕭條皂蓋迴沙𫟍藍¶
轝上洛橋閑甞黃菊酒醉唱紫芝謡稱意¶
那勞問請錢不早朝¶
　　酬夢得窮秋夜坐即事見&KR0009;¶
<pb:KR4c0069_SBCK_066-13b>¶
熖細燈將盡聲遥漏正長老人秋向火小¶
女夜&KR1164;裳菊悴籬經雨萍銷水得霜今冬¶
暖寒酒先擬共君嘗¶
　　偶於維陽牛相公處覓得筝箏未到¶
　　先&KR0009;詩來走筆戲答¶
楚匠饒巧思𥘿箏多好音如能惠一面何¶
啻&KR0033;𩀱金玉柱調須品朱絃染要深會敎¶
魔女弄不動是禪心¶
　　答夢得秋庭獨坐見贈¶
<pb:KR4c0069_SBCK_066-14a>¶
林梢隱映夕陽殘庭際蕭踈夜氣寒霜草¶
欲枯虫思急風枝未定鳥棲難容衰見鏡¶
同惆悵身健逢盃且喜歡應是天敎相煖¶
熱一時垂老與閑官¶
　　長齋月滿𢹂酒先與夢得對酌醉中¶
　　同赴令公之宴戲贈夢得¶
齋宮前日滿三旬酒榼今朝一拂塵乗興¶
還同訪戴客解醒仍對姓劉人病心湯沃¶
寒灰活老面花生朽木春&KR0002;怕平原恠先¶
<pb:KR4c0069_SBCK_066-14b>¶
醉知君未慣吐車茵¶
　　奉酬淮南牛相公思黯見&KR0009;二十四¶
　　韻¶
白老忘機客牛公濟世賢鷗棲心戀水鵬¶
舉翅摩天累就優閑秩連操造化權貧司¶
甚蕭灑榮路自喧闐望苑三千日台階十¶
五年是人皆企望何物不陶甄籃轝遊嵩¶
嶺油幢鎭海壖竹篙撑釣艇金甲擁樓船¶
雪夜尋僧舎春朝列妓筵長齋儼香火密¶
<pb:KR4c0069_SBCK_066-15a>¶
宴簇花鈿自覺閑勝閙遥知醉笑禪是非¶
分未定會合杳無縁我正思楊府君應望¶
洛川西來風嫋嫋南去鴈連連日落龍門¶
外潮生瓜歩前秋同一時盡月共兩郷圓¶
舊眷交歡在新文氣調全慙無白雪曲難¶
答碧雲篇金谷詩誰賞蕪城賦衆傳珠應¶
哂魚目鉛未伏龍泉遠計驚魔物深情&KR0009;¶
酒錢霜紈一百疋玉柱十三絃楚醴來樽¶
裏𥘿聲送耳邊何時紅燭下相對一陶然¶
<pb:KR4c0069_SBCK_066-15b>¶
　　吳必&KR0101;每有羙酒獨酌獨醉但蒙詩¶
　　報不以飮招輒此戲酬兼呈夢得¶
逢山仙客下&KR0196;霄對酒唯吟獨酌謡不怕¶
道狂揮玉爵亦曾乗興換金貂君稱名士¶
誇能飮我是愚夫肯見招頼有伯倫爲醉¶
伴何愁不解傲松喬¶
　　酬夢得霜夜對月見懷¶
淒清冬夜景揺落長年情月帶新霜色碪¶
和遠鴈聲暖憐爐火近寒覺裌衣輕枕上¶
<pb:KR4c0069_SBCK_066-16a>¶
酬佳句詩成夢不成¶
　　初冬月夜得皇甫澤州手札并詩數¶
　　篇因遣報書偶題長句¶
清泠玉韻兩三章落泊銀鉤七八行心逐¶
報書懸鴈足夢尋來路遶羊腸水南地空¶
多明月山北天寒足早霜最恨潑醅新熟¶
酒迎冬不得共君嘗¶
　　雪中酒熟欲𢹂訪呉&KR0101;先&KR0009;此詩¶
新雪對新酒憶同傾一盃自然須訪戴不¶
<pb:KR4c0069_SBCK_066-16b>¶
必待延枚陳榻無辭解𡊮門莫懶開笙歌¶
與談笑隨事自將來¶
　　酬令公雪中見贈訝不與夢得同相¶
　　訪¶
雪似鵝毛飛㪚亂人&KR0013;鶴氅立徘&KR0422;鄒生¶
枚叟非無興唯待梁王召即來¶
　　題酒甕呈夢得¶
若無清酒兩三甕爭向白鬚千萬莖麴糵¶
銷愁眞得力光隂催老苦無情凌烟閣上¶
<pb:KR4c0069_SBCK_066-17a>¶
功無分伏火爐中藥未成更擬共君何處¶
去且來同作醉先生¶
　　迃叟¶
一辤魏闕就商賔㪚地閑居八九春初時¶
&KR0013;目爲迃叟近日蒙呼作隱人冷暖俗情¶
諳世路是非閑論任交親應湏繩墨機關¶
外安置踈愚鈍滯身¶
　　洛下閑居&KR0009;山南令狐相公¶
已收身向園林下猶&KR0009;名扵祿仕間不鍜¶
<pb:KR4c0069_SBCK_066-17b>¶
𥞇康彌懶静無金䟽傅更貧閑支分門内¶
餘生計謝絶朝中舊往還唯是相君未忘¶
得時思漢水夢巴山¶
　　惜春贈李尹¶
春色有時盡公門終日忙兩衙但不闕一¶
醉亦何妨芳𣗳花團雪衰翁𩯭撲霜知君¶
𠋣年少未苦惜風光¶
　　對酒勸令公開春遊宴¶
時泰歲豐無事日功成名遂自由身前頭¶
<pb:KR4c0069_SBCK_066-18a>¶
更有忘憂日向上應無快活人自去年來¶
多事故從今日去少交親宜須數數謀歡¶
會好作開成第二春¶
　　與夢得偶同到敦詩宅感而題壁¶
山東&KR0138;副蒼生願川上俄驚逝水波&KR0130;道¶
淒涼新第宅宣城零落舊笙歌園荒唯有¶
薪堪採門冷兼無雀可羅今日相隨偶同¶
到傷心不是故經過¶
　　楊六尚書新授東川節度使代妻戲¶
<pb:KR4c0069_SBCK_066-18b>¶
　　賀兄㛐二絶¶
劉綱與婦共升仙弄玉隨夫亦上天何似¶
沙哥領崔㛐碧油幢引向東川¶
金花銀椀饒君用罨𦘕羅衣盡嫂裁覓得¶
黔婁爲妹壻可能空&KR0009;蜀茶來¶
　　閑遊即事¶
郊野遊行熟村園次第過驀山尋浥澗踏¶
水渡伊河寒食青青草春風瑟瑟波逢人¶
共盃酒隨馬有笙歌勝事經非少芳辰過¶
<pb:KR4c0069_SBCK_066-19a>¶
亦多還須自知分不老擬如何¶
　　六十六¶
七十欠四歲此生那足論每因悲物故還¶
且喜身存安得頭長黒爭敎眼不昏交遊¶
成拱木婢僕見曾孫痩覺𦝫金重衰憐𩯭¶
雪繁將何理老病應付與空門¶
　　池上早春即事招夢得¶
老更驚年改閑先覺日長晴薰榆莢黒春¶
染柳梢黃雪破山呈色氷融水放光仾平¶
<pb:KR4c0069_SBCK_066-19b>¶
穏船舫輕暖好衣裳白角三升榼紅茵六¶
尺牀偶遊難得伴獨醉不成狂我有中心¶
樂君無外事忙經過莫慵懶相去兩三坊¶
　　因夢得題公垂𫠦&KR0009;蠟燭因&KR0009;公垂¶
照梁初日光相似岀水新蓮艷不如却&KR0009;¶
兩條君領取明年𩀱引入中書¶
　　令公南㽵花柳正盛欲偷一賞先&KR0009;¶
　　二篇¶
最憶樓花千萬朶偏憐堤柳兩三株擬提¶
<pb:KR4c0069_SBCK_066-20a>¶
社酒𢹂村妓擅入朱門莫恠無¶
可惜亭臺閑度日欲偷風景暫遊春只愁¶
花裏鸎饒舌飛入宮城報主人¶
　　春夜宴席上戲贈裴淄州¶
九十不衰眞地仙六旬猶健亦天憐今年¶
相遇鸎花月此夜同歡歌酒筵四座齊聲¶
和絲竹兩家隨分闘金鈿&KR0335;君到暁無他¶
意圖向君前作少年¶
　　贈夢得¶
<pb:KR4c0069_SBCK_066-20b>¶
年顔老少與君同眼未全昏耳未聾放醉¶
卧爲春日伴趂歡行入少年叢尋花借馬¶
煩川守弄水偷船惱令公聞道洛城人盡¶
恠呼爲劉白二狂翁¶
　　晚春欲𢹂酒尋沈四著作先以六韻¶
　　&KR0009;之¶
病容衰慘澹芳景晚蹉&KR0760;無計&KR0335;春得爭¶
能奈老何篇章慵報答杯讌喜經過顧我¶
酒狂乆&KR0018;君詩債多敢辭𢹂緑蟻只願見¶
<pb:KR4c0069_SBCK_066-21a>¶
青娥最憶陽關唱眞珠一串歌¶
　　開成二年三月三日河南尹李待價¶
　　以人和歲稔將禊扵洛濵前一日啓¶
　　&KR0335;守裴令公公明日召太子少傅白¶
　　居易太子賔客蕭籍李仍叔劉禹錫¶
　　前中書舎人鄭居中國子司業裴惲¶
　　河南少尹李道樞倉部郎中崔晉司¶
　　封貟外郎張可績駕部貟外郎盧言¶
　　虞部貟外郎苗愔和州刺史裴儔淄¶
<pb:KR4c0069_SBCK_066-21b>¶
　　州刺史裴洽檢校禮部貟外郎楊魯¶
　　士四門博士談弘謩等一十五人合¶
　　宴于舟中由斗亭歷魏堤抵津橋登¶
　　臨泝沿自晨及暮&KR0426;組交映歌笑間¶
　　發前水嬉而後妓樂左筆硯而右壷¶
　　觴望之若仙觀者如堵盡風光之賔¶
　　極遊泛之娱羙景良辰賞心樂事盡¶
　　得於今日矣若不記錄謂洛無人晉¶
　　公首賦一章鏗然玉振頋謂四座繼¶
<pb:KR4c0069_SBCK_066-22a>¶
　　而和之居易舉酒抽毫奉十二韻以¶
　　獻¶
三月草萋萋黄鸎歇又啼柳橋晴有絮沙¶
路潤無泥禊事修初畢遊人到欲齊金鈿¶
耀桃李絲管駭鳬鷖轉岸迴船尾臨流蔟¶
馬蹄閙於楊子渡踏破魏王堤妓接謝公¶
宴詩陪荀令題舟同李膺汎醴爲穆生携¶
水引春心蕩花牽醉眼迷塵街從鼓動烟¶
樹任鴉棲舞急紅𦝫凝歌遲翠黛仾夜歸¶
<pb:KR4c0069_SBCK_066-22b>¶
何用燭新月鳳樓西¶
　　同夢得&KR0009;賀東西川二楊尚書¶
龍節對持眞可愛鴈行相接更堪誇兩川¶
風景同三月千里江山屬一家魯衞定知¶
聮氣色潘揚亦覺有光華應憐洛下分司¶
伴冷宴閑遊老看花¶
　　喜小樓西新柳抽條¶
一行弱柳前年種數尺柔條今日新漸欲¶
拂他&KR0016;馬客末多遮得上樓人須敎碧玉¶
<pb:KR4c0069_SBCK_066-23a>¶
羞眉黛莫與紅桃作麴塵爲報金堤千萬¶
樹饒伊未敢苦爭春¶
　　晚春酒醒尋夢得¶
料合同惆悵花殘酒亦殘醉心忘老易醒¶
眼別春難獨岀雖慵懶相逢定喜懽還携¶
小蠻去誠覔老劉看¶
　　感事¶
眼氣崔常侍燒丹鄭舎人常期生羽翼那¶
忽化灰塵每遇淒涼事還思潦倒身唯知¶
<pb:KR4c0069_SBCK_066-23b>¶
趂盃酒不解錬金銀睡適三尸性慵安五¶
藏神無憂亦無喜六十六年春¶
　　和裴令公南㽵一絶¶
陶廬僻陋那堪比謝墅幽微不足攀何似¶
嵩峯三十六長隨申甫作家山¶
　　宅西有流水墻下構小樓臨翫之時¶
　　頗有幽趣因命歌酒聊以自娱獨醉¶
　　獨吟偶題五絶¶
伊水分來不自由無人解愛爲誰流家家¶
<pb:KR4c0069_SBCK_066-24a>¶
抛向墻根底唯我栽蓮起小樓¶
水色波文何𫠦似麴塵羅帶一條斜莫言¶
羅帶春無主自置樓來屬白家¶
日灧水光揺素壁風飄樹影拂朱欄皆言¶
此處宜絃管試奏霓裳一曲看¶
霓裳奏罷唱梁州紅袖斜翻翠黛愁應是¶
遥聞勝近聽行人欲過盡廻頭¶
獨醉還須得歌舞自娱何必要親賔當時¶
一部清商樂亦不長將樂外人¶
<pb:KR4c0069_SBCK_066-24b>¶
　　偶作¶
藍舁出即忘歸舎柴戸昏猶未掩關聞客¶
病時慙體健見人忙處覺身閑清涼秋寺¶
行香去和煖春城拜表還木鴈一篇須記¶
取致身才與不才間¶
　　同夢得詶牛相公初到洛中小飮見¶
　　贈¶
淮南揮手抛紅斾洛下迴頭向白雲政事¶
堂中老丞相制科塲裏舊將軍宮城烟月¶
<pb:KR4c0069_SBCK_066-25a>¶
饒全占關塞風光請中分詩酒放狂猶得¶
在莫欺白叟與劉君¶
　　幽居早秋閑詠¶
岸僻嚻塵外清涼水木間卧風秋拂簟歩¶
月夜開闗且得身安泰從他世險艱但休¶
爭要路不必入深山軒鶴&KR0335;何用泉魚放¶
不還誰人知此味臨老十年間¶
　　和令狐僕射小飮聽阮咸¶
掩抑復淒清非琴不是箏還彈樂府曲别¶
<pb:KR4c0069_SBCK_066-25b>¶
# image missing
占阮家名古調何人識初聞滿座驚落盤¶
珠歷歷摇珮玉琤琤似勸盃中物如含林¶
下情時移音律改豈是昔時聲¶
　　燒藥不成命酒獨醉¶
白髮逢秋短丹砂見火空不能&KR0335;姹女爭¶
免作衰翁頼有盃中緑能爲面上紅少年¶
心不遠只在半酣中¶
　　送盧郎中赴河東裴令公幕¶
別時暮雨洛橋岸到日涼風汾水波荀令¶
<pb:KR4c0069_SBCK_066-26a>¶
# image missing
見君應問我爲言秋草閉門多¶
　　送李滁州¶
君於覺路深&KR0335;意我亦禪門薄致功未悟¶
病時須去病巳知空後莫依空白衣卧疾¶
嵩山下皂盖行春楚水東誰道三年千里¶
別兩心同在道塲中¶
　　長齋月滿&KR0009;思黯¶
一日不見如三月一月相思如七年似隔¶
山河千里地仍當風雨九秋天明朝齋滿¶
<pb:KR4c0069_SBCK_066-26b>¶
# SB1_0746-051.png
相尋去挈榼抱衾同醉眠¶
　　冬夜對酒&KR0009;皇甫十¶
霜殺中庭草氷生後院池有風空動樹無¶
葉可辭枝十月苦長夜百年強半時新開¶
一瓶酒那得不相思¶
　　歲除夜對酒¶
哀翁歲除夜對酒思悠然草白經霜地雲¶
黃欲雪天醉依香枕坐慵傍暖爐眠洛下¶
閑來乆明朝是十年　白集六十六¶
