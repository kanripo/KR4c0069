# -*- mode: mandoku-view; -*-
#+TITLE: 白氏文集
#+DATE: 2015-09-11 08:22:14.968587
#+PROPERTY: ID KR4c0069
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 2
#+PROPERTY: FILE SB04n0441-002白氏長慶集-卷第二.
<pb:KR4c0069_SBCK_002-1a>¶
白氏文集巻第二¶
　諷諭二　古調詩五言　凡五十八首¶
　　續古詩十首¶
戚戚復戚戚送君逺行役行役非中原海¶
外黄沙磧伶俜獨居妾迢&KR0589;長征客君望¶
功名歸妾憂生死隔誰家無夫婦何人不¶
離柝所恨薄命身嫁遲别日迫妾身有存¶
殁妾心無改易生作閨中婦死作山頭石¶
掩淚别鄉里飄颻將逺行茫茫綠野中春¶
<pb:KR4c0069_SBCK_002-1b>¶
盡孤客情驅馬上丘壠高低路不平風吹¶
棠犁花啼鳥時一聲古墓何代人不知姓¶
與名化作路傍土年年春草生感彼忽自¶
悟今我何營營¶
朝采山上薇暮采山上薇歳晏薇亦盡飢¶
來何所爲坐飲白石水手把青松枝擊節¶
獨長謌其聲清且悲櫪馬非不肥所苦長¶
縶維豢豕非不飽所憂竟爲犧行行歌此¶
曲以慰常苦飢¶
<pb:KR4c0069_SBCK_002-2a>¶
雨露長纎草山苗高入雲風雪折勁木澗¶
松摧爲薪風摧此何意雨長彼何因百丈¶
澗底死寸莖山上春可憐苦節士感此涕¶
盈巾¶
窈窕雙鬟女容德俱如玉晝居不踰閾夜¶
行常秉燭氣如含露蘭心如貫霜竹宜當¶
備嬪御胡爲守幽獨無媒不得選年忽過¶
三六嵗暮望漢宮誰在黄金屋邯鄲進倡¶
女能唱黄花曲一曲稱君心恩榮連九族¶
<pb:KR4c0069_SBCK_002-2b>¶
栖栖逺方士讀書三十年業成無知已徒¶
歩來入關長安多王侯英俊竸攀援幸隨¶
衆賓末得厠門館間東閤有㫖酒中堂有¶
管絃何爲向隅客對此不開顔富貴無是¶
非主人終日歡貧賤多悔尤客子中夜嘆¶
歸去復歸去故鄉貧亦安¶
凉風飄嘉樹日夜減芳華下有感秋婦攀¶
條苦悲嗟我本幽閑女結髪事豪家豪家¶
多婢僕門内頗驕奢良人近封侯出入鳴¶
<pb:KR4c0069_SBCK_002-3a>¶
玉珂自從富貴來恩薄讒言多&KR0193;婦獨守¶
禮羣妾互竒袤但信言有玷不察心無瑕¶
容光未銷歇歡愛忽蹉跎何意掌上玉化¶
爲眼中砂盈盈一尺水浩浩千丈河勿言¶
小大異隨分有風波閨房猶復爾邦國當¶
如何¶
心亦無所迫身亦無所拘何爲腸中氣鬱¶
鬱不得舒不舒良有以同心乆離居五年¶
不見面三年不得書念此令人老抱膝坐¶
<pb:KR4c0069_SBCK_002-3b>¶
長吁豈無盈鐏酒非君誰與娛¶
&KR0259;衣出門行遊觀遶林渠澹澹春水暖東¶
風生綠蒲上有和鳴鴈下有掉尾魚飛沉¶
一何樂鱗羽各有徒而我方獨處不與之¶
子俱頋彼自傷已禽魚之不如出遊欲遣¶
憂孰知憂有餘¶
春旦日初出瞳瞳耀晨輝草木照未逺浮¶
雲已蔽之天地黯以晦當午如昏時雖有¶
東南風力微不能吹中園何所有滿地青¶
<pb:KR4c0069_SBCK_002-4a>¶
青葵陽光委雲上傾心欲何依¶
　　秦中吟十首　并序¶
貞元元和之際予在長安聞見之間有足¶
悲者因直歌其事命爲秦中吟¶
　　議婚¶
天下無正聲悅耳即爲娛人間無正色悅¶
目即爲姝顔色非相逺貧富則有殊貧爲¶
時所棄富爲時所趨紅樓富家女金縷繡¶
羅襦見人不歛手嬌癡二八初母兄未開¶
<pb:KR4c0069_SBCK_002-4b>¶
口已嫁不須㬰綠䆫貧家女寂寞二十餘¶
荆釵不直錢衣上無真珠幾迴人欲聘臨¶
日又踟蹰主人㑹良媒置酒滿玉壺四座¶
且勿飲聽我歌兩途富家女易嫁嫁早輕¶
其夫貧家女難嫁嫁晩孝於姑聞君欲娶¶
婦娶婦意何如¶
　　重賦¶
厚地植桑麻所要濟生民生民理布帛所¶
求活一身身外充征賦上以奉君親國家¶
<pb:KR4c0069_SBCK_002-5a>¶
定兩稅本意在憂人厥初防其淫明勑内¶
外臣稅外加一物皆以枉法論奈何歳月¶
久貪吏得因循浚我以求寵歛索無冬春¶
織絹未成疋繅絲未盈斤里胥迫我納不¶
許暫逡巡歲暮天地閉隂風生破村夜深¶
烟火盡霰雪白紛紛㓜者形不蔽老者體¶
無温悲端與寒氣併入鼻中辛昨日輸殘¶
稅因窺官庫門繒帛如山積絲絮似雲屯¶
號爲羨餘物隨月獻至尊奪我身上煖買¶
<pb:KR4c0069_SBCK_002-5b>¶
爾眼前恩進入瓊林庫歳乆化爲塵¶
　　傷宅¶
誰家起甲第朱門大道邊豐屋中櫛比高¶
墻外迴環累累六七堂棟宇相連延一堂¶
費百萬鬱鬱起青烟洞房温且清寒暑不¶
能忓高堂虚且逈坐臥見南山繞廊紫藤¶
架夾砌紅藥欄攀枝摘櫻桃帯花移牡丹¶
主人此中坐十載爲大官厨有臭敗肉庫¶
有貫朽錢誰能將我語問爾骨肉間豈無¶
<pb:KR4c0069_SBCK_002-6a>¶
窮賤者忍不救飢寒如何奉一身直欲保¶
千年不見馬家宅今作奉誠園¶
　　傷友¶
陋巷孤寒士出門苦恓恓雖云志氣在豈¶
免顔色低平生同門友通籍在金閨曩者¶
膠漆契邇來雲雨睽正逢下朝歸軒騎五¶
門西是時天乆隂三日雨淒淒蹇驢避路¶
立肥馬當風嘶迴頭忘相識占道上沙堤¶
昔年洛陽杜貧賤相提携今日長安道對¶
<pb:KR4c0069_SBCK_002-6b>¶
面隔雲泥近日多如此非君獨慘悽死生¶
不變者唯聞任與黎¶
　　不致仕¶
七十而致仕禮法有明文何乃貪榮者斯¶
言如不聞可怜八九十齒墮雙眸昏朝露¶
貪名利夕陽憂子孫挂冠頋翠緌懸車惜¶
朱輪金章腰不勝傴僂入君門誰不愛富¶
貴誰不戀君恩年高須請老名遂合退身¶
少時共嗤誚晩歳多因循賢哉漢二䟽彼¶
<pb:KR4c0069_SBCK_002-7a>¶
獨是何人寂寞東門路無人繼去塵¶
　　立碑¶
勲德既下衰文章亦陵夷但見山中石立¶
作路傍碑銘勲悉太公叙德皆仲尼復以¶
多爲貴千言直萬貲爲文彼何人想見筆¶
下時但欲愚者悅不思賢者嗤豈獨賢者¶
嗤仍傳後代疑古石蒼苔字安知是愧詞¶
我聞望江縣麴令撫惸婺在官有仁政名¶
不聞京師身殁欲歸葬百姓遮路岐攀轅¶
<pb:KR4c0069_SBCK_002-7b>¶
不得歸留葬此江湄至今道其名男女涕¶
皆垂無人立碑碣唯有邑人知¶
　　輕肥¶
意氣驕滿路鞍馬光照塵借問何爲者人¶
稱是内臣朱紱皆大夫紫綬或將軍誇赴¶
軍中宴走馬去如雲鐏罍溢九醖水陸羅¶
八珍果擘洞庭橘膾切天池鱗食飽心自¶
若酒酣氣益振是歳江南旱衢州人食人¶
　　五&KR0246;¶
<pb:KR4c0069_SBCK_002-8a>¶
清歌且罷唱紅袂亦停舞趙叟抱五&KR0246;宛¶
轉當胷撫大聲粗若散䬃䬃風和雨小聲¶
細欲絶切切鬼神語又如鵲報喜轉作猨¶
啼苦十指無定音顚倒宮徵羽坐客聞此¶
聲形神若無主行客聞此聲駐足不能舉¶
嗟嗟俗人耳好今不好古所以綠䆫琴日¶
日生塵土¶
　　歌舞¶
秦中歳云暮大雪滿皇州雪中退朝者朱¶
<pb:KR4c0069_SBCK_002-8b>¶
紫盡公侯貴有風雪興富無飢寒憂所營¶
唯第宅所務在追遊朱輪車馬客紅燭歌¶
舞樓歡酣促密坐醉暖脫重裘秋官爲主¶
人庭尉居上頭日中一爲樂夜半不能休¶
豈知閿鄉獄中有凍死囚¶
　　買花¶
帝城春欲暮喧喧車馬度共道牡丹時相¶
隨買花去貴賤無常價酬直看花數灼灼¶
百朶紅戔戔五束素上張幄幕庇傍織巴¶
<pb:KR4c0069_SBCK_002-9a>¶
籬護水洒復泥封移來色如故家家習爲¶
俗人人迷不悟有一田舍翁偶來買花處¶
仾頭獨長歎此歎無人諭一藂深色花十¶
户中人賦¶
　　贈友詩五首　并序¶
吾友有王佐之才者以致君濟人爲巳任¶
識者深許之因贈是詩以廣其志云¶
一年十二月每月有常令君出臣奉行謂¶
之握金鏡由兹六氣順以遂萬物性時令¶
<pb:KR4c0069_SBCK_002-9b>¶
一反常生靈受其病周漢德下衰王風始¶
不竸又從斬晁錯諸侯益强盛百里不同¶
禁四時自爲政盛夏興土功方春勦人命¶
誰能救其失待君佐邦柄峩峩象魏門懸¶
法彛倫正¶
銀生楚山曲金生鄱溪濱南人棄農業求¶
之多苦辛披砂復鑿石矻矻無冬春手足¶
盡皴胝愛利不愛身畬田既慵斫稻田亦¶
懶耘相攜作游手皆道求金銀畢竟金與¶
<pb:KR4c0069_SBCK_002-10a>¶
銀何殊泥與塵且非衣食物不濟飢寒人¶
棄本以趨末日富而嵗貧&KR0001;以先聖王棄¶
藏不爲珍誰能反古風待君秉國鈞捐金¶
復抵璧勿使勞生民¶
私家無錢鑪平地無銅山胡爲秋夏稅歳¶
歲輸銅錢錢力日巳重農力日已殫賤粜¶
粟與麥賤貿絲與緜歳暮衣食盡焉得無¶
飢寒吾聞國之初有制垂不刋傭必筭丁¶
口租必計桑田不求土&KR0001;無不强人&KR0001;難¶
<pb:KR4c0069_SBCK_002-10b>¶
量入以爲出上足下亦安兵興一變法兵¶
息遂不還使我農桑人顦顇畎&KR0383;間誰能¶
革此弊待君秉利權復彼租傭法令如貞¶
觀年¶
京師四方則王化之本根長吏乆於政然¶
後風教敦如何尹京者遷次不逡巡請君¶
屈指數十年十五人科條日相矯吏力亦¶
以勤寛猛政不一民心安得淳九州雍爲¶
首羣牧之所遵天下率如此何以安吾民¶
<pb:KR4c0069_SBCK_002-11a>¶
誰能變此法待君贊彌綸愼擇循良吏令¶
其長子孫¶
三十男有室二十女有歸近代多離亂婚¶
姻多過期嫁娶既不早生育常苦遲兒女¶
未成人父母已衰羸凡人貴逹日多在長¶
大時欲報親不待孝心無所施哀哉三牲¶
養少得及庭闈惜哉萬鍾粟多用飽妻兒¶
誰能正婚禮待君張國維庶使孝子心皆¶
無風樹悲¶
<pb:KR4c0069_SBCK_002-11b>¶
　　寓意詩五首¶
豫樟生深山七年而後知挺高二百尺本¶
末皆十圍天子建明堂此材獨中規匠人¶
執斤墨采度將有期孟冬草木枯烈火燎¶
山陂疾風吹猛焰從根燒到枝養材三十¶
年方成棟梁姿一朝爲灰燼柯葉無孑遺¶
地雖生爾材天不與爾時不如糞土英猶¶
有人掇之巳矣勿重陳重陳令人悲不悲¶
焚燒苦但悲采用遲¶
<pb:KR4c0069_SBCK_002-12a>¶
赫赫京内史炎炎中書郎昨傳徵拜日恩¶
賜頗殊常貂冠水蒼玉紫綬黄金章佩服¶
身未暖巳聞竄遐荒親戚不得别吞聲泣¶
路傍賓客亦巳散門前雀羅張富貴來不¶
乆倐如瓦溝霜權勢去尤速瞥若石火光¶
不如守貧賤貧賤可乆長傳語宦遊子且¶
來歸故鄉¶
促織不成章提壺但聞聲嗟哉蟲與鳥無¶
實有虚名與君定交日乆要如弟兄何以¶
<pb:KR4c0069_SBCK_002-12b>¶
示誠信白水指爲盟雲雨一爲别飛沉兩¶
難并君爲得風鵬我爲失水鯨音信日巳¶
踈恩分日巳輕窮通尚如此何况死與生¶
乃知擇交難須有知人眀莫將山上松結¶
託水上萍¶
翩翩兩玄鳥本是同巢鷰分飛來幾時秋¶
夏炎凉變一宿蓬蓽廬一栖明光殿偶因¶
衘泥處復得重相見彼矜杏梁貴此嗟茅¶
棟賤眼看秋杜至兩處俱難戀所託各暫¶
<pb:KR4c0069_SBCK_002-13a>¶
時胡爲相歎羨¶
婆娑園中樹根株大合圍蠢爾樹間蟲形¶
質一何微誰謂蟲至微蠱蠧無巳期孰謂¶
樹至大花葉有衰時花衰夏未實葉病秋¶
先萎樹心半爲土觀者安得知借問蟲何¶
在在身不在枝借問蟲何食食心不食皮¶
豈無啄木鳥觜長將何爲¶
　　讀史詩五首¶
楚懐放靈均國政亦荒滛彷徨未忍决遶¶
<pb:KR4c0069_SBCK_002-13b>¶
澤行悲吟漢文疑賈生謫置湘之隂是時¶
刑方措此去難爲心士生一代間誰不有¶
浮沈良時真可惜亂世何足欽乃知汨羅¶
恨未抵長沙深¶
禍患如棼絲其來無端緒馬遷下蠶室嵇¶
康就囹圄抱寃志氣屈忍耻形神沮當彼¶
戮辱時奮飛無翅羽商山有黄綺潁川有¶
巢許何不從之遊超然離網罟山林少羈¶
鞅世路多艱阻寄謝伐檀人愼勿嗟窮處¶
<pb:KR4c0069_SBCK_002-14a>¶
漢日大將軍少爲乞食子秦時故列侯老¶
作鋤瓜士春華何暐曄園中發桃李秋風¶
忽蕭條堂上生荆枳深谷變爲岸桑田成¶
海水勢去未須悲時來何足喜寄言榮枯¶
者反覆殊未巳¶
含沙射人影雖病人不知巧言搆人罪至¶
死人不疑掇蜂殺愛子掩鼻戮寵姬&KR0042;恭¶
陷蕭望趙高謀李斯隂德既必報隂禍豈¶
虛施人事雖可罔天道終難欺明則有刑¶
<pb:KR4c0069_SBCK_002-14b>¶
辟幽則有神祗苟免勿私喜鬼得而誅之¶
季子憔悴時婦見不下機買臣負薪日妻¶
亦棄如遺一朝黄金多佩印衣錦歸去妻¶
不敢視婦嫂强依依富貴家人重貧賤妻¶
子欺奈何貧富間可移親愛志遂使中人¶
心汲汲求富貴又令下人力各竸錐刀利¶
隨分歸舍來一取妻孥意¶
　　和答詩十首　并序¶
五年春微之從東臺來不數日又左轉爲¶
<pb:KR4c0069_SBCK_002-15a>¶
江陵士曹掾詔下日㑹予下内直歸而微¶
之已即路邂逅相遇於街衢中自永壽寺¶
南抵新昌里北得馬上語别語不過相勉¶
保方寸外&KR0305;骸而巳因不暇及他是夕足¶
下次于山北寺僕職役不得去命季弟送¶
行且奉新詩一軸致於執事凡二十章率¶
有興比滛文艷韻無一字焉意者欲足下¶
在途諷讀且以遣日時銷憂懣又有以張¶
直氣而扶壯心也及足下到江陵寄在路¶
<pb:KR4c0069_SBCK_002-15b>¶
所爲詩十七章凡五六千言言有爲章有¶
㫖迨于宮律體裁皆得作者風發緘開巻¶
且喜且恠僕思牛僧孺戒不能示他人唯¶
與杓直拒非及樊宗師輩三四人時一吟¶
讀心甚貴重然竊思之豈僕所奉者二十¶
章遽能開足下聰明使之然耶抑又不知¶
足下是行也天將屈足下之道激足下之¶
心使感時發憤而臻於此耶若兩不然者¶
何立意措辭與足下前時詩如此之相逺¶
<pb:KR4c0069_SBCK_002-16a>¶
也僕既羨足下詩又憐足下心盡欲引狂¶
簡而和之屬直宿拘牽居無暇日故不即¶
時如意旬月來多乞病假假中稍閑且摘¶
巻中尤者繼成十章亦不下三千言其間¶
所見同者固不能自異異者亦不能强同¶
同者謂之和異者謂之答并别錄和夢遊¶
春詩一章各附于本篇之末餘未和者亦¶
續致之頃者在科試間常與足下同筆硯¶
毎下筆時輒相顧語患其意太切而理太¶
<pb:KR4c0069_SBCK_002-16b>¶
周故理太周則辭繁意太切則言激然與¶
足下爲文所長在於此所病亦在於此足¶
下來序果有詞犯文繁之說今僕所和者¶
猶前病也待與足下相見日各引所作稍¶
刪其煩而晦其義焉餘具書白¶
　　和思歸樂詩¶
山中獨栖鳥夜半聲嚶嚶似道思歸樂行¶
人掩泣聽皆疑此山路遷客多南征憂憤¶
氣不散結化爲精靈我謂此山鳥本不因¶
<pb:KR4c0069_SBCK_002-17a>¶
人生人心自懐土想作思歸鳴孟嘗平居¶
時娛耳琴泠泠雍門一言感未奏淚沾纓¶
魏武銅雀妓日與歡樂并一旦西陵望欲¶
歌先涕零峽猿亦無意隴水復何情爲入¶
愁人耳皆爲腸斷聲請看元侍御亦宿此¶
郵亭因聽思歸鳥神氣獨安寧問君何以¶
然道勝心自平雖爲南遷客如在長安城¶
云得此道來何慮復何營窮達有前定憂¶
喜無交爭所以事君日持憲立天庭雖有¶
<pb:KR4c0069_SBCK_002-17b>¶
迴天力撓之終不傾况始三十餘年少有¶
直名心中志氣大眼前爵祿輕君恩若雨¶
露君威若雷霆退不苟免難進不曲求榮¶
在火辨玉性經霜識松貞展禽任三黜靈¶
均長獨醒獲戾自東洛貶官向南荆再拜¶
辭闕下長揖别公卿荆州又非逺驛路半¶
月程漢水照天碧楚山挿雲青江陵橘似¶
珠宜城酒如&KR0307;誰謂譴謫去未妨遊賞行¶
人生百歳内天地暫寓&KR0305;太倉一稊米大¶
<pb:KR4c0069_SBCK_002-18a>¶
海一浮萍身委逍遥篇心付頭陁經尚達¶
生死觀寧爲寵辱驚中懐苟有主外物安¶
能縈任意思歸樂聲聲啼到明¶
　　和陽城驛詩¶
商山陽城驛中有&KR2897;者誰云是元監察江¶
陵謫去時忽見此驛名良乆涕欲垂何故¶
陽道州名姓同於斯憐君一寸心寵辱誓¶
不移疾惡若巷伯好賢如緇衣沉吟不能¶
去意者欲改爲改爲避賢驛大署於門楣¶
<pb:KR4c0069_SBCK_002-18b>¶
荆人愛羊祜户曹改爲辭一字不忍道况¶
兼姓呼之因題八百言言直文甚竒詩成¶
寄與我鏘若金和絲上言陽公行友悌無¶
等夷骨肉同衾裯至死不相離次言陽公¶
迹夏邑始棲遲鄉人化其風少長皆孝慈¶
次言陽公道終日對酒巵兄弟笑相顧醉¶
貌紅怡怡次言陽公節謇謇居諫司誓心¶
除國蠧决死犯天威終言陽公命左遷天¶
一涯道州炎瘴地身不得生歸一一皆實¶
<pb:KR4c0069_SBCK_002-19a>¶
錄事事無孑遺凡是爲善者聞之惻然悲¶
道州既巳矣往者不可追何世無其人來¶
者亦可思願以君子文告彼大樂師附於¶
雅歌末奏之白玉墀天子聞此章教化如¶
法施直諫從如流佞臣惡如疵宰相聞此¶
章政柄端正持進賢不知倦去邪勿復疑¶
憲臣聞此章不敢懐依違諫官聞此章不¶
忍縱詭隨然後告史氏舊史有前規若作¶
陽公傳欲令後世知不勞叙世家不用費¶
<pb:KR4c0069_SBCK_002-19b>¶
文辭但於國史上全錄元稹詩¶
　　答桐花詩¶
山木多蓊鬱兹桐獨亭亭葉重碧雲片花¶
簇紫霞英是時三月天春暖山雨晴夜色¶
向月淺暗香隨風輕行者多商賈居者悉¶
黎氓無人解賞愛有客獨屏營手攀花枝¶
立足踏花影行生怜不得所死欲揚其聲¶
截爲天子琴刻作古人&KR0305;云待我成器薦¶
之於穆清誠是君子心恐非草木情胡爲¶
<pb:KR4c0069_SBCK_002-20a>¶
愛其華而反傷其生老&KR0027;被刳腸不如無¶
神靈雄雞自斷尾不願為犧牲况此好顔¶
色花紫葉青青宜遂天地性忍加刀斧刑¶
我思五丁力拔入九重城當君正殿栽花¶
葉生光晶上對月中桂下覆階前蓂汎拂¶
香爐烟隱暎斧藻屏為君布緑隂當暑䕃¶
軒楹沈沈緑滿地桃李不敢争爲君發清¶
韻風來如叩瓊泠泠聲滿耳鄭衛不足聽¶
受君封植力不獨吐芬馨助君行春今開¶
<pb:KR4c0069_SBCK_002-20b>¶
花應清明受君雨露恩不獨含芳榮戒君¶
無戲言剪葉封弟兄受君歲月功不獨資¶
生成爲君長髙枝鳳凰上頭鳴一鳴君萬¶
歲夀如山不傾再鳴萬人泰泰階爲之平¶
如何有此用幽滯在巖坰歲月不爾駐孤¶
芳坐凋零請向桐枝上爲余題姓名待余¶
有勢力移爾獻丹庭¶
　　和大觜烏詩¶
烏者種有二名同性不同觜小者慈孝觜¶
<pb:KR4c0069_SBCK_002-21a>¶
大者貪庸觜大命又長生來十餘冬物老¶
顔色變頭毛白茸茸飛來庭樹上初但驚¶
兒童老巫生姦計與烏意潜通云是非凡¶
鳥遥見起敬恭千歳乃一出喜賀主人翁¶
祥瑞來白日神靈占知風隂作北斗使能¶
爲人吉凶此鳥所止家家産日夜豐上以¶
致壽考下可宜田農主人富家子身老心¶
童蒙隨巫拜復祝婦姑亦相從殺雞薦其¶
肉敬若㮒六宗烏喜張大觜飛接在虚空¶
<pb:KR4c0069_SBCK_002-21b>¶
烏既飽膻腥巫亦饗甘濃烏巫互相利不¶
復兩西東日日營巢窟稍稍近房櫳雖生¶
八九子誰辨其雌雄羣雛又成成衆觜騁¶
殘兇探巢吞鷰&KR0401;入蔟啄蠶虫豈無乘秋¶
隼羈絆委高墉但食烏殘肉無施搏擊功¶
亦有能言鸚翅碧觜距紅暫曾說烏罪囚¶
閉在深籠青青䆫前柳鬱鬱井上桐貪烏¶
占栖息慈烏獨不容慈烏爾奚爲來往何¶
憧憧曉去先晨鼓暮歸後昏鍾辛苦塵土¶
<pb:KR4c0069_SBCK_002-22a>¶
間飛啄禾黍藂得食將哺母飢腸不自充¶
主人憎慈烏命子削彈弓絃續㑹稽竹丸¶
鑄荆山銅慈烏求母食飛下爾庭中數粒¶
未入口一丸巳中胸仰天號一聲似欲訴¶
蒼穹反哺日未足非是惜微躬誰能持此¶
寃一爲問化工胡然大觜烏竟得天年終¶
　　答四皓廟詩¶
天下有道見無道巻懐之此乃聖人語吾¶
聞諸仲尼矯矯四先生同稟希世資隨時¶
<pb:KR4c0069_SBCK_002-22b>¶
有顯晦秉道無磷緇秦皇肆暴虐二世遘¶
亂離先生相隨去商嶺采紫芝君看秦獄¶
中戮辱者李斯劉項爭天下謀臣竸恱隨¶
先生如鸞鶴出入&KR0115;&KR0115;飛君看齊鼎中燋¶
爛者酈其子房得沛公自謂相遇遲八難¶
掉舌樞三畧役心機辛苦十數年晝夜&KR0305;¶
神疲竟雜霸者道徒稱帝者師子房爾則¶
能此非吾所宜漢高之季年嬖寵鍾所私¶
家嫡欲廢奪骨肉相憂疑豈無子房口口¶
<pb:KR4c0069_SBCK_002-23a>¶
舌無所施亦有陳平心心計將何爲皤皤¶
四先生高冠危映眉從容下南山頋眄入¶
東闈前瞻惠太子左右生羽儀却顧戚夫¶
人楚舞無光輝心不畫一計口不吐一詞¶
暗定天下本遂安劉氏危子房吾則能此¶
非爾所知先生道既光太子禮甚卑安車¶
留不住功成棄如遺如彼旱天雲一雨百¶
穀滋澤則在天下雲復歸希夷勿高巢與¶
由勿尚呂與伊巢由往不返伊呂去不歸¶
<pb:KR4c0069_SBCK_002-23b>¶
豈如四先生出處兩逶迤何必長隱逸何¶
必長濟時由來聖人道無朕不可窺巻之¶
不盈握舒之亘八陲先生道甚明夫子猶¶
或非願子辨其惑爲予吟此詩¶
　　和雉媒詩¶
吟君雉媒什一哂復一歎和之一何晩今¶
日乃成篇豈唯鳥有之抑亦人復然張陳¶
刎頸交竟以勢不完至今不平氣塞絶流¶
水源趙衰骨肉親亦以利相殘至今不善¶
<pb:KR4c0069_SBCK_002-24a>¶
名高於磨筓山况此籠中雉志在飲啄間¶
稻&KR0413;暫入口性巳隨人遷身苦亦自忘同¶
族何足言但恨爲媒拙不足以自全勸君¶
今日後養鳥養青鸞青鸞一失侶至死守¶
孤單勸君今日後結客結任安主人賓客¶
去獨住在門闌¶
　　和松樹詩¶
亭亭山上松一一生朝陽森聳上參天柯¶
條百尺長漠漠塵中槐兩兩夾康莊婆娑¶
<pb:KR4c0069_SBCK_002-24b>¶
仾覆地枝幹亦尋常八月白露降槐葉次¶
第黄歳暮滿山雪松色鬱青蒼彼如君子¶
心秉操貫氷霜此如小人面變態隨炎凉¶
共知松勝槐誠欲栽道傍糞土種瑶草瑶¶
草終不芳尚可以斧斤伐之爲棟梁殺身¶
獲其所爲君搆明堂不然終天年老死在¶
南岡不願亞枝葉低隨槐樹行¶
　　答箭鏃詩¶
矢人職司憂爲箭恐不精精在利其鏃錯¶
<pb:KR4c0069_SBCK_002-25a>¶
磨鋒鏑成挿以青竹簳羽之赤鴈翎勿言¶
分寸䥫爲用乃長兵聞有狗盜者晝伏夜¶
濳行摩弓拭箭鏃夜射不待明一盗既流¶
血百犬同吠聲狺狺嘷不已主人爲之驚¶
盗心憎主人主人不知情反責鏃太利矢¶
人獲罪名寄言控&KR0076;者願君少留聽何不¶
向西射西天有狼星何不向東射東海有¶
長鯨不然學仁貴三矢平虜庭不然學仲¶
連一發下遼城胡爲射小盗此用無乃輕¶
<pb:KR4c0069_SBCK_002-25b>¶
徒沾一㸃血虚汙箭頭腥¶
　　和古社詩¶
廢村多年樹生在古社隈爲作妖狐窟心¶
空身未摧妖狐變美女社樹成樓臺黄昏¶
行人過見者心徘徊飢鵰竟不捉老犬反¶
爲媒歳媚少年客十去九不迴昨夜雲雨¶
合烈風驅迅雷風拔樹根出雷劈社壇開¶
飛電化爲火妖狐燒作灰天明至其所清¶
曠無氛埃舊地葺村落新田闢荒萊始知¶
<pb:KR4c0069_SBCK_002-26a>¶
天降火不必常爲災勿謂神黙黙勿謂天¶
恢恢勿喜犬不捕勿誇鵰不猜寄言狐媚¶
者天火有時來¶
　　和分水嶺詩¶
高嶺峻稜稜細泉流亹亹勢分合不得東¶
西隨所委悠悠草蔓底濺濺石罅裏分流¶
來幾年晝夜兩如此朝宗逺不及去海三¶
千里浸潤小無功山苗長旱死縈紆用無¶
所奔迫流不已唯作嗚咽聲夜入行人耳¶
<pb:KR4c0069_SBCK_002-26b>¶
有源殊不竭無坎終難至同出而異流君¶
看何所似有似骨肉親派别從兹始又似¶
勢利交波瀾相背起所以贈君詩將君何¶
所比不比山上泉比君井中水¶
　　有木詩八首　并序¶
余讀漢書列傳見佞順媕娿圖身忘國如¶
張禹輩者見惑上蠱下交亂君親如江充¶
輩者見暴佷跋扈壅君樹黨如梁冀輩者¶
見色仁行違先徳後賊如王莾輩者又見¶
<pb:KR4c0069_SBCK_002-27a>¶
外狀恢&KR0042;中無實用者又見附麗權勢隨¶
之覆亡者其初皆有動人之才足以惑衆¶
媚主莫不合於始而敗於終也因引風人¶
騷人之興賦有木八章不獨諷前人欲儆¶
後代爾¶
有木名弱栁結根近清池風烟借顔色雨¶
露助華滋峩峩白雪花嫋嫋青絲枝漸密¶
陰自庇轉高梢四垂截枝扶為杖軟弱不¶
自持折條用樊圃柔脆非其宜為樹信可¶
<pb:KR4c0069_SBCK_002-27b>¶
翫論材何所施可惜金堤地栽之徒爾為¶
有木名櫻桃得地早滋茂葉密獨承日花¶
繁偏受露迎風暗揺動引鳥潛來去鳥啄¶
子難成風來枝莫住低軟易攀翫佳人屢¶
㢠顧色求桃李饒心向松筠妬好是映牆¶
花本非當軒樹所以姓蕭人曾為代櫻賦¶
有木秋不凋青青在江北謂為洞庭橘羙¶
人自移植上受頋眄恩下勤澆溉力實成¶
乃是枳臭苦不堪食物有似是者眞偽何¶
<pb:KR4c0069_SBCK_002-28a>¶
由識美人黙無言對之長歎息中含害物¶
意外矯凌霜色仍向枝葉間濳生刺如棘¶
有木名杜棃陰森覆丘壑心蠧已空朽根¶
深尚盤薄狐媚言語巧妖鳥聲音惡慿此¶
為巢穴往來互棲託四傍五六本葉枝相¶
交錯借問因何生秋風吹子落為長社壇¶
下無人敢芟斫幾度野火來風廻燒不着¶
有木香苒苒山頭生一蕟主人不知名移¶
種近軒闥愛其有芳味因以調麴糵前後¶
<pb:KR4c0069_SBCK_002-28b>¶
曾飲者十人無一活豈徒悔封植兼亦誤¶
采掇試問識藥人始知名野葛年深已滋¶
蔓刀斧不可伐何時猛風來爲我連根㧞¶
有木名水檉遠望青童童根株非勁挺柯¶
葉多䝉籠彩翠色如栢鱗皴皮似松爲同¶
松栢類得列嘉樹中枝弱不勝雪勢高常¶
懼風雪壓仾還舉風吹西覆東柔芳甚楊¶
栁早落先梧桐唯有一堪賞中心無蠧蟲¶
有木名凌霄擢秀非孤摽偶依一株樹遂¶
<pb:KR4c0069_SBCK_002-29a>¶
抽百尺條託根附樹身開花寄樹梢自謂¶
得其勢無因有動揺一旦樹摧倒獨立暫¶
飄颻疾風從東起吹折不終朝朝為拂雲¶
花暮為委地樵寄言立身者勿學柔弱苗¶
有木名丹桂四時香馥馥花團夜雪明葉¶
剪春雲緑風影清似水霜枝冷如玉獨占¶
小山幽不容凡鳥宿匠人愛芳直裁截為¶
厦屋幹細力未成用之君自速重任雖大¶
過直心終不曲縱非梁棟材猶勝尋常木¶
<pb:KR4c0069_SBCK_002-29b>¶
　　歎魯二首¶
季桓心豈忠其富過周公陽貨道豈正其¶
權執國命由來富與權不繫才與賢所託¶
得其地雖愚亦獲安彘肥因糞壤䑕穩依¶
社壇蟲獸尚如此豈謂無因縁¶
展禽胡為者直道竟三黜顔子何如人屢¶
空聊過日皆懷王佐道不踐陪臣秩自古¶
無奈何命為時所屈有如草木分天各與¶
其一荔枝非名花牡丹無甘實¶
<pb:KR4c0069_SBCK_002-30a>¶
　　反鮑明遠白頭吟¶
炎炎者烈火營營者小蠅火不熱貞玉蠅¶
不㸃清氷此苟無所受彼莫能相仍乃知¶
物性中各有能不能古稱怨報死則人有¶
所懲懲淫或應可在道未為&KR0042;譬如蜩鷃¶
徒啾啾啅龍鵬宜當委之去寥廓高飛騰¶
豈能泥塵下區區酬怨憎胡為坐自苦吞¶
悲仍撫膺¶
　　青塚¶
<pb:KR4c0069_SBCK_002-30b>¶
上有飢鴈號下有枯蓬走茫茫邊雪裏一¶
掬沙培塿傳是昭君墓埋閉蛾眉乆凝脂¶
化為泥鉛黛復何有唯有隂怨氣時生墳¶
左右鬰鬱如苦霧不隨骨銷朽婦人無他¶
才榮枯繫妍否何乃明妃命獨懸&KR0030;工手¶
丹青一詿誤白黒相紛糺遂使君眼中西¶
施作嫫母同儕傾寵幸異類為配偶禍福¶
安可知美顔不如醜何言一時事可戒千¶
年後特報後來姝不須倚眉首無辭挿荆¶
<pb:KR4c0069_SBCK_002-31a>¶
釵嫁作貧家婦不見青塚上行人為澆酒¶
　　雜感¶
君子防悔尤賢人戒行藏嫌疑遠&KR0050;李言¶
動慎毫芒立教固如此撫事有非常為君¶
持所感仰面問蒼蒼犬齧桃樹根李樹反¶
見傷老&KR0027;烹不爛延禍及枯桑城門自焚¶
&KR0353;池魚罹其殃陽貨肆兇&KR0064;仲尼畏於匡¶
魯酒薄如水邯鄲開戰塲伯禽鞭見血過¶
失由成王都尉身降虜宫刑加子長吕安¶
<pb:KR4c0069_SBCK_002-31b>¶
兄不道都市殺嵇康斯人死已乆其事甚¶
昭彰是非不由已禍患安可防使我千載¶
後涕泗滿衣裳¶
白氏文集卷第二¶
<pb:KR4c0069_SBCK_002-32a>¶
