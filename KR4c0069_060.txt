# -*- mode: mandoku-view; -*-
#+TITLE: 白氏文集
#+DATE: 2015-09-11 08:22:17.929714
#+PROPERTY: ID KR4c0069
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 60
#+PROPERTY: FILE SB04n0441-060白氏長慶集-卷第六十.
<pb:KR4c0069_SBCK_060-1a>¶
白氏文集卷第六十¶
　碑序解祭文記　凡十二首¶
　饒州刺史呉府君神道碑¶
　蘇州石壁經碑¶
　池上篇序¶
　因繼集重序¶
　劉白唱和集解¶
　祭韋司空文¶
　祭郎中弟文¶
<pb:KR4c0069_SBCK_060-1b>¶
　祭李司徒文¶
　祭元相微之文¶
　長城縣令贈戸部侍郎崔君神道碑銘¶
　泗州開元寺明遠大師塔碑銘　并序¶
　東都聖善寺智和尚茶毗幢記¶
　　故饒州刺史呉府君神道碑銘　并¶
　　序¶
汨市朝溺妻子非逹也囚山林擯血屬亦¶
非逹也&KR0002;有人與群動處一代間彼爲彼¶
<pb:KR4c0069_SBCK_060-2a>¶
我爲我不自㓗不自汚不巢許不伊呂水¶
其心雲其身浮沈消息無往而不自得者¶
其逹人乎吾友呉君從事於斯矣君諱丹¶
字眞存太子通事舎人覽之曾孫睦州司¶
馬庻之孫太子宮門郎贈工部尚書詮之¶
長子以進士第入官官歷正字恊律郎大¶
理評事&KR0101;察殿中侍御史太子舎人水部¶
庫部貟外郎都官駕部郎中諫議大夫大¶
理少卿饒州刺史職歷義成軍節度推官¶
<pb:KR4c0069_SBCK_060-2b>¶
浙西道節度判官潼關防禦判官鎭州宣¶
慰副使匭函使階至中大夫勲至上柱國¶
讀書數千卷著文數萬言寳曆元年六月¶
某日薨于饒州官次其年十一月某日葬¶
于常州晉陵縣仁和郷北原從遺志也君¶
生四五歲弄泥沙時𫠦作戲輒象道家法¶
事八九歲弄筆硯時𫠦出言輒𩔖詩家篇¶
章不自知其然蓋宿集儒玄之業明矣旣¶
冠喜道書奉眞錄每專氣入静不粒食者¶
<pb:KR4c0069_SBCK_060-3a>¶
累歲顥氣充而丹田澤飄然有出世心旣¶
壯在家爲長屬有三㓜弟八稚姪嗷嗷慄¶
慄不忍見其飢寒&KR0099;然有干祿意乃曰肥¶
遁不可以立訓吾將業儒以馳名名竸不¶
可以恬神吾將體玄以育德凍餧不可以¶
安道吾將強學以徇祿祿位不可以多取¶
吾將知足而守中繇是去江湖來京師求¶
名得名求祿得祿身榮家給之外無長物¶
無越思素琴在左黃庭在右澹乎自處與¶
<pb:KR4c0069_SBCK_060-3b>¶
天和始終&KR0130;仕途二十七年享夀命八十¶
二歲無室家累無子孫憂屈伸寵辱委順¶
而巳未嘗一日戚戚其心至于歸全反眞¶
故予𫠦謂逹人之徒歟信矣仲弟湖州長¶
史某以予辱與其兄游旣爲同門生又爲¶
同舎郎周知初終託爲碑紀噫先生之道¶
吾能引古以明之銘曰¶
漢中大夫　東方曼倩　夏侯湛高之¶
作廟貌讃　唐中大夫　眞存先生¶
<pb:KR4c0069_SBCK_060-4a>¶
　白樂天知之作神道銘　嗚呼二大夫¶
　異代而同塗其皆逹者乎¶
　　蘇州重玄寺法華院石壁經碑文¶
碑在石壁東次石壁在廣德法華院西南¶
偶院在重玄寺西若干歩寺在蘇州城北¶
若干里以華言唐文譯刻釋氏經典自經¶
品衆佛號以降字加金焉夫開示悟入諸¶
佛知見以了義度無邊以圓敎垂無窮莫¶
尊於妙法蓮華經凡六萬九千五百五言¶
<pb:KR4c0069_SBCK_060-4b>¶
證無生忍造不二門住不可思議解脫莫¶
極扵維摩經凡二萬七千九十二言攝四¶
生九𩔖入無餘𣵀槃實無得度者莫先於¶
金剛般若波羅蜜經凡五千二百八十七¶
言壞罪集福浄一切惡道莫急於佛頂尊¶
勝陁羅尼經凡三千二十言應念順願願¶
生極樂土莫疾扵阿彌陁經凡一千八百¶
言用正見觀眞相莫出於觀音普賢菩薩¶
法行經凡六千九百九十言詮自性認本¶
<pb:KR4c0069_SBCK_060-5a>¶
覺莫深扵實相法密經凡三千一百五言¶
空法塵依佛智莫過於般若波羅蜜多心¶
經凡二百五十八言是八種經具十二部¶
合一十一萬六千八百五十七言三乗之¶
要㫖萬佛之祕藏盡矣是石壁積四重高¶
三㝷長十有五常厚尺有咫有石蓮敷覆¶
其上下有石神固護其前後火水不能燒¶
漂風日不能摇消𫠦謂施無上法盡未來¶
際者也唐長慶二年冬作大和三年春成¶
<pb:KR4c0069_SBCK_060-5b>¶
律德沙門清晃矢厥謀青海繼厥志門弟¶
子南容成之道則終之寺僧契元捨藝而¶
書之郡守居易施詞而讚之讃曰¶
佛𣵀槃後世界空虚惟是經典與衆生俱¶
設有人書貝葉上藏檀龕中非堅非乆如¶
蠟印空假使人刺血爲墨剥膚爲紙即壞¶
即滅如筆𦘕水噫𦘕水不若文石印蠟不¶
若字金其功不杇其義甚深故吾謂石經¶
功德契如來付囑之心¶
<pb:KR4c0069_SBCK_060-6a>¶
　　池上篇　并序¶
都城風土水木之勝在東南偏東南之勝¶
在&KR0130;道里里之勝在西北隅西閈北垣第¶
一第即白氏叟樂天退老之地地方十七¶
𠭇屋室三之一水五之一竹九之一而島¶
𣗳橋道間之初樂天旣爲主喜且曰雖有¶
臺池無粟不能守也乃作池東粟廩又曰¶
雖有子弟無書不能訓也乃作池北書庫¶
又曰雖有賔朋無琴酒不能娯也乃作池¶
<pb:KR4c0069_SBCK_060-6b>¶
西琴亭加石樽焉樂天罷杭州刺史時得¶
天竺石一華亭鶴二以歸始作西平橋開¶
環池路罷蘇州刺史時得太湖石白蓮折¶
𦝫菱青板舫以歸又作中高橋通三島逕¶
罷刑部侍郎時有粟千斛書一車洎臧獲¶
之習筦磬絃歌者指百以歸先是潁川陳¶
孝山與釀法酒味甚佳博陵崔晦叔與琴¶
韻甚清蜀客姜發授秋思聲甚淡弘農楊¶
貞一與青石三方長平滑可以坐卧大和¶
<pb:KR4c0069_SBCK_060-7a>¶
三年夏樂天始得請爲太子賔客分秩於¶
洛下息躬於池上凡三任𫠦得四人𫠦與¶
洎吾不才身今率爲池中物矣每至池風¶
春池月秋水香蓮開之旦露清鶴唳之夕¶
拂楊石舉陳酒援崔琴彈姜秋思頽然自¶
適不知其他酒酣琴罷又命樂童登中島¶
亭合奏霓裳㪚序聲隨風飄或凝或㪚悠¶
揚於竹&KR0196;波月之際者乆之曲未竟而樂¶
天陶然巳醉睡扵石上矣睡起偶詠非詩¶
<pb:KR4c0069_SBCK_060-7b>¶
非賦阿龜握筆因題石間視其粗成韻章¶
命爲池上篇云爾¶
十𠭇之宅五𠭇之園有水一池有竹千竿¶
勿謂土狹勿謂地偏足以容膝足以息肩¶
有堂有亭有橋有船有書有酒有歌有絃¶
有叟在中白鬚飄然識分知足外無求焉¶
如鳥擇木姑務巢安如鼃居坎不知海寛¶
靈鶴恠石紫菱白蓮皆吾𫠦好盡在我前¶
時引一盃或吟一篇妻孥熈熈雞犬閑閑¶
<pb:KR4c0069_SBCK_060-8a>¶
優哉游哉吾將終老乎其間¶
　　因繼集重序¶
去年微之取予長慶集中詩未對答者五¶
十七首追和之合一百一十四首&KR0009;來題¶
爲因繼集卷之一今年復予以近詩五十¶
首&KR0009;去微之不踰月依韻盡和合一百首¶
又&KR0009;來題爲因繼集卷之二卷末批云更¶
揀好者&KR0009;來蓋示餘勇磨礪以須我耳予¶
不敢退舎即日又収拾新作格律詩共五¶
<pb:KR4c0069_SBCK_060-8b>¶
十首&KR0009;去雖不得好且以供命夫文猶戰¶
也一鼓作氣再而衰三而竭微之轉戰迨¶
兹三矣即不知百勝之術多多益辯耶抑¶
又不知鼓衰氣竭自此爲遷延之役耶進¶
退唯命微之微之走與足下和答之多從¶
古未有足下雖少我六七年然俱已白頭¶
矣竟不能捨章句抛筆硯何癖習如此之¶
甚歟而又未忘少年時心每因唱酬或相¶
侮謔忽忽自哂况他人乎因繼集卷且止¶
<pb:KR4c0069_SBCK_060-9a>¶
於三可也忽恐足下懶發不能成就至三¶
前言戲之者姑爲巾幗之挑耳然此一戰¶
後師亦老矣宜其橐弓匣刃彼此與心休¶
息乎和晨興一章錄在別紙語盡於此亦¶
不修書二年十月十五日樂天重序¶
　　劉白唱和集解¶
彭城劉夢得詩豪者也其鋒森然少敢當¶
者予不量力往往犯之夫合應者聲同交¶
爭者力敵一往一復欲罷不能繇是每製¶
<pb:KR4c0069_SBCK_060-9b>¶
一篇先相視草視竟則興作興作則文成¶
一二年來日㝷筆硯同和贈答不覺滋多¶
至大和三年春巳前紙墨𫠦存者凡一百¶
三十八首其餘乗興扶醉率然口號者不¶
在此數因命小姪龜兒編錄勒成兩卷仍¶
寫二本一付龜兒一授夢得小兒崙郎各¶
今収藏附兩家集予頃以元微之唱和頗¶
多或在人口常戲微之云僕與足下二十¶
年來爲文友詩敵幸也亦不幸也吟詠情¶
<pb:KR4c0069_SBCK_060-10a>¶
性播揚名聲其適遺形其樂忘老幸也然¶
江南士女語才子者多云元白以予子之¶
故使僕不得獨歩扵呉越間亦不幸也今¶
垂老復遇夢得得非重不幸耶夢得夢得¶
文之神妙莫先扵詩若妙與神則吾豈敢¶
如夢得雪裏高山頭白早海中仙果子生¶
遲沉舟側畔千帆過病𣗳前頭萬木春之¶
句之𩔖眞謂神妙在在處處應當有靈物¶
護之豈唯兩家子姪祕藏而巳巳酉歲三¶
<pb:KR4c0069_SBCK_060-10b>¶
月五日樂天解¶
　　祭中書韋相公文¶
維大和三年歲次巳酉六月巳酉朔三十¶
日戊寅中大夫守太子賔客分司東都上¶
柱國晉陽縣開國男食邑三百戸賜紫金¶
魚袋白居易謹以茶果之奠敬祭于故中¶
書侍郎平章事贈司空韋公德載惟公忠¶
貞大節輔弼嘉謨𠋣注深恩哀榮盛禮伏¶
見冊贈制中巳詳惟公世禒官業家行士¶
<pb:KR4c0069_SBCK_060-11a>¶
風茂學清詞冲襟弘度伏見碑誌文中已¶
詳此不重書但申夙願公佩服世敎棲心¶
空門外爲君子儒内修菩薩行常接餘論¶
許追高蹤元和中出守開忠二郡日公先¶
以喻金鑛偈相問往復再三繇是法要心¶
期始相會合長慶初俱爲中書舎人日㝷¶
詣普濟寺宗律師𫠦同受八戒各持十齋¶
繇是香火因縁漸相親近及公居相位走¶
在班行公府私家時一相見佛乗之外言¶
<pb:KR4c0069_SBCK_060-11b>¶
不及他誓趍菩提交相度脫去年臈月勝¶
業宅中公云必結佛縁無如願力因自開¶
經篋出大方廣佛華嚴經中十願品一通¶
合掌焚香口讀手授云自持護始傳一人¶
曾未經旬公即&KR0162;館追思覆視似不偶然¶
今即日於道塲齋心持念一願一禮如公¶
在前以至他生不敢廢墜至若與公同科¶
第聮官寮奉笑言蒙推奬窮通榮悴之感¶
離合存殁之悲盡成虚空何足言歎今兹¶
<pb:KR4c0069_SBCK_060-12a>¶
薦奠不設葷腥庻幾降臨鑒察精意噫浮¶
生是幻眞諦非空靈鷲山中旣同前會兠¶
率天上豈無後期嗚呼韋君先後間耳伏¶
惟尚饗¶
　　祭弟文¶
維大和二年歳次戊申十二月壬子朔三¶
十日辛已二十二哥居易以清酌庻羞之¶
奠致祭于郎中二十三郎知退之靈日月¶
不居新婦龜兒等舋酷如昨俯及歲暮奄¶
<pb:KR4c0069_SBCK_060-12b>¶
過大祥禮制云終追號永遠哀&KR0414;手足悲¶
裂肝心痛深痛深孤苦孤苦嗚呼自爾去¶
來再周星歲前事後事兩不相知今因奠¶
設之時粗表一一吾去年春授祕書監賜¶
紫今年春除刑部侍郎孤苦零丁又加衰¶
疾殆無生意豈有宦情𫠦以僶俛至今待¶
終龜兒服制今巳請長告或求分司即擬¶
移家盡居洛下亦是夙意今方决行養病¶
撫孤聊以終老合家除蘇蘇外並是通健¶
<pb:KR4c0069_SBCK_060-13a>¶
龜兒頗有文性吾每自敎詩書三二年間¶
必堪應舉阿羅日漸成長亦勝小時吾竟¶
無兒窮獨而巳茶郎叔母巳下並在鄭滑¶
職事依前蘄蘄卿娘盧八等同&KR0009;蘇州免¶
至飢凍遥憐在符離㽵上亦未取歸宅相¶
得彭澤塲官各知平善骨兠石竹香鈿等¶
三人乆經驅使昨大祥齋曰各放從良尋¶
收膳娘新婦看養下邽楊琳㽵今年買了¶
并造堂院巳成往日亦曾商量他時身後¶
<pb:KR4c0069_SBCK_060-13b>¶
甚要新昌西宅今亦買訖爾前後𫠦著文¶
章吾自檢㝷編次勒成二十卷題爲白郎¶
中集嗚呼詞意書跡無不宛然唯是魂神¶
不知去處每開一卷刀攪肺腸每讀一篇¶
血滴文字擬憑崔二十四舎人譔序他日¶
及吾文集同付龜羅収傳前年巳來合家¶
𫠦造齋供功德皆領得否朔望晨夕嚮奠¶
復嘗來無不諭音容濳殁巳乆乃至夢寐¶
相見全稀豈幽&KR0115;道殊莫苦拘礙將情爽¶
<pb:KR4c0069_SBCK_060-14a>¶
遷㪚杳無覺知不然何一去三年而茫昧¶
若此吾今頭白眼暗䈥力日衰黄壤之期¶
亦應不遠但恐前後乖隔不知得見爾無¶
下邽北村爾瑩之東是吾他日歸全之位¶
神縱不合骨且相依豈戀餘生願畢此志¶
嗚呼奠筵將徹幃帳欲收此生之間豈有¶
見日未死之際應無忘期仰天一號心骨¶
破碎猶冀萬一聞吾此言痛心痛心千萬¶
千萬尚饗¶
<pb:KR4c0069_SBCK_060-14b>¶
　　祭李司徒文¶
維大和四年歲次戊戌七月癸酉朔十九¶
日辛卯中大夫守太子賔客分司東都上¶
柱國賜紫金魚袋白居易内重表弟朝請¶
大夫守少府監上柱國李翶謹以清酌庻¶
羞之奠敬祭于故相國興元節度贈司徒¶
李公惟公之生𣗳名致莭忠貞諒&KR0033;天下¶
𫠦仰惟公之殁遭罹禍亂寃憤痛酷天下¶
𫠦知雖千萬其言終不能盡故兹奠次但¶
<pb:KR4c0069_SBCK_060-15a>¶
寫私誠居易應進士時以鄙劣之文蒙公¶
稱奬在翰林日以拙&KR0033;之道蒙公扶持公¶
雖侚公愚則受賜或中或外或合或離契¶
闊綢繆三十餘載至於豆觴之會軒蓋之¶
遊多奉光塵最承歡惠眷遇旣深於常等¶
痛憤實倍於衆情永决奈何長慟而巳翺¶
情兼中外分辱眷知緜以歲時積成交舊¶
敢申薄奠庻鑒微衷嗚呼哀哉伏惟尚饗¶
　　祭微之文¶
<pb:KR4c0069_SBCK_060-15b>¶
維大和五年歲次巳亥十月乙丑朔十日¶
辛巳中大夫守河南尹上柱國晉陵縣開¶
國男食邑三百戸賜紫金魚袋白居易以¶
清酌庻羞之奠敬祭于故相國鄂岳節度¶
使贈尚書右僕射元相微之惟公家積善¶
慶天鍾粹和生爲國禎出爲人瑞行業志¶
略政術文華四科全才一時獨歩雖歷將¶
相未盡謩猷故風聲但𣗳扵蕃方功利不¶
周扵夷夏噫此蒼生之不大遇也在公豈¶
<pb:KR4c0069_SBCK_060-16a>¶
有𫠦不足耶詩云淑人君子胡不萬年又¶
云如可贖兮人百其身此古人哀惜賢良¶
之懇辭也若情理憤痛過於斯者則號呼¶
壹鬱之不暇又安可勝言哉嗚呼微之貞¶
元季年始定交分行止通塞靡𫠦不同金¶
石膠漆未足爲喻死生契闊者三十載歌¶
詩唱和者九百章播於人間今不復叙至¶
於爵祿患難之際窹寐憂思之間誓心同¶
歸交感悲一布在文翰今不重云唯近者¶
<pb:KR4c0069_SBCK_060-16b>¶
公拜左丞自越過洛醉別悲吒投我二詩¶
云君應恠我&KR0335;連乆我欲與君辭別難白¶
頭徒侶漸稀少明日恐君無此歡又曰自¶
識君來三度別這廻白盡老髭鬚戀君不¶
去君須會知得後迴相見無吟罷涕零執¶
手而去私揣其故中心&KR0357;然及公&KR0162;館於¶
鄂悲訃忽至一慟之後萬感交懷覆視前¶
篇詞意若此得非魄兆先知之乎無以繼¶
&KR0009;悲情作哀詞二首今載於是以附奠文¶
<pb:KR4c0069_SBCK_060-17a>¶
其一云八月涼風吹白幕寢門廊下哭微¶
之妻孥親友來相弔唯道皇天無𫠦知其¶
二云文章卓犖生無敵風骨精靈殁有神¶
哭送咸陽北原上可能隨例作埃塵嗚呼¶
微之始以詩交終以詩訣絃筆兩絶其今¶
日乎嗚呼微之三界之間孰不生死四海¶
之内誰無交朋然以我爾之身爲終天之¶
別旣往者巳矣未死者如何嗚呼微之六¶
十衰翁灰心血淚引酒再奠撫棺一呼佛¶
<pb:KR4c0069_SBCK_060-17b>¶
經云凡有業結無非因集與公縁會豈是¶
偶然多生巳來幾離幾合旣有今別寜無¶
後期公雖不歸我應繼往安有形去而影¶
在皮亡而毛存者乎嗚呼微之言盡於此¶
尚饗¶
　　唐故湖州長城縣令贈戸部侍郎博¶
　　陵崔府君神道碑銘　并序¶
公諱孚字某古太嶽胤也今博陵人也唐¶
虞之際因生爲姜姓曁周封齊分𩔖曰崔¶
<pb:KR4c0069_SBCK_060-18a>¶
氏長源遠派大族清門珪組賢俊凖繩濟¶
羙斯崔氏𫠦以緜千祀而甲百族也隋㪚¶
&KR0016;常侍諱洽公六代祖也唐冀州武強令¶
諱紹曾祖也監察御史諱預王父也常州¶
江隂令育皇考也公㓜以門䕃子補太廟¶
齋郎初調授汝州葉縣尉再調改宋州單¶
父尉時天寳末盜起燕荆毒流梁宋屠城¶
殺吏如火燎原單父之民將墜塗炭公感¶
激&KR0108;發仗順興兵挫敗賊徒保全郷縣拳¶
<pb:KR4c0069_SBCK_060-18b>¶
勇之旅歸之如雲方欲糺合𧴀虎&KR0460;誅蛇¶
豕京觀群盜金湯一方本道節度使奇之¶
將議上聞會有同事者爭公隂相傾奪公¶
超然脫屣遂以族行東游江淮安時俟命¶
屬呉王出閤領鎭求才撫人常聞公名試¶
以吏事遂表請爲宋城尉事舉移假漣水¶
令賞緋魚袋縣政修轉常州錄事參軍糺¶
察課成浙東採訪使聞之奏授越州餘姚¶
令吏畏人恱歲未滿浙西採訪使知之奏¶
<pb:KR4c0069_SBCK_060-19a>¶
改湖州長城令長城之理又加於前二邑¶
焉政成秩滿解印罷去優游自得獨善其¶
身興元元年疾殁於宋大和五年遷葬於¶
洛享年若干詔贈尚書戸部侍郎夫人隴¶
西李氏追封岐國夫人皆從子貴也公爲¶
人儀表魁梧氣槩倜儻&KR0018;不羇之才慕非¶
常之功始發軔於單父志立而功不就終¶
稅駕於長城道行而位不逹善慶𫠦積實¶
生司空司空諱弘禮公之㓜子也以學發¶
<pb:KR4c0069_SBCK_060-19b>¶
身以文飾吏以幹蠱克家以忠壯許國典¶
十郡領二鎭再𨤲東土追命上公雖天與¶
之才國與之位亦由公義方之訓輔而成¶
焉大丈夫貯蓄材術𣗳置功利鎡基富貴¶
焯燿家&KR0022;不當其身而得扵後父析子荷¶
相去幾何嗚呼崔公何不足之有按國典¶
官五品巳上墓廟得立碑又按䘮葬令凡¶
諸贈官得同正官之制其孫彦防彦佐等¶
奉父命述祖德掲石于墓勒銘于碑銘曰¶
<pb:KR4c0069_SBCK_060-20a>¶
　天無全功　賢無全福　旣享天爵¶
　難兼世祿　矯矯崔公　道積厥躬¶
　大志長略　卷于懷中　黃綬遏宼¶
　思&KR0108;奇功　銅印字人　躬行古風¶
　才高位下　歩闊𡍼窮　竟戢羽翮¶
　不展心胷　天道有知　善積慶鍾¶
　昭哉報施　其在司空¶
　　大唐泗州開元寺臨壇律德徐泗濠¶
　　三州僧正明遠大師塔碑銘　并序¶
<pb:KR4c0069_SBCK_060-20b>¶
娑婆世界中有釋迦如來出爲上首如來¶
滅後像法中或羅漢僧或菩薩僧在在處¶
處出爲上首佛道未䘮間生其人故泗州¶
開元寺臨壇律德大師實一方上首也大¶
師譙郡鄼人世姓暴氏僧號明遠七歲依¶
本郡霈禪師出家十九從泗州靈穆律師¶
受具戒五夏通四分律俱舎論乃升講座¶
乃登戒壇元和元年衆請充當寺上座明¶
年官補爲本州僧正統十二部開元寺北¶
<pb:KR4c0069_SBCK_060-21a>¶
地二百歩作講堂七間僧院六𫠦淮泗間¶
地卑多雨潦歲有水害師與郡守蘇遇等¶
謀於沙湖西𨻶地創避水僧坊建門廊廳¶
堂厨厩二百間植松杉楠檉檜一萬本由¶
是僧與民無墊溺患旋屬災焚本寺寺殱¶
像滅僧潰者數年師與徐州節度使王侍¶
中有縁遂合願叶力再造寺宇乃請師爲¶
三郡僧正奏乞連置戒壇因其施利廓其¶
規度侍中又以家財萬計助而成之自殿¶
<pb:KR4c0069_SBCK_060-21b>¶
<pb:KR4c0069_SBCK_060-21b>¶
像敎者乎故如來𫠦謂我滅後我法傳授¶
於弟子囑於大臣斯言信矣師以大和八¶
年十二月十九日齋時終於本寺本院是¶
月二十九日道俗衆萬輩恭敬悲泣備𣵀¶
槃威儀遷全身歸于湖西塼塔遵本敎而¶
奉先志也報年七十僧臈五十有一始出¶
家訖于遷化志業行願道力化縁引而伸¶
之隨日廣大前後臨戒壇者八登律座者¶
十有五僧尼得度者三萬衆江淮行化者¶
<pb:KR4c0069_SBCK_060-22a>¶
四十年或疑是人如來𫠦使羅漢菩薩吾¶
焉知之初大師以功德爲心旣成而化侍¶
中以譔錄見託未就而薨今按弟子僧僧¶
亮元素行狀序而銘之嗚呼𫠦以滿大師¶
之願終侍中之志也銘曰¶
　平地踊塔　多寳示現　險路化城¶
　導師方便　繄我大師　亦有大願¶
　像法是弘　塔廟是建　佛人交接¶
　兩得相見　法有毗尼　衆有僧尼¶
<pb:KR4c0069_SBCK_060-22b>¶
　承敎於佛　得度扵師　宣傳戒藏¶
　振起律儀　四十餘載　勤而行之¶
　福德如空　不可思議　縁合而來¶
　功成而去　如性不動　色身無住¶
　示有遷化　非實滅度　表塔勒銘¶
　門人戀慕¶
　　東都十律大德長聖善寺鉢塔院主¶
　　智如和尚茶毗幢記¶
浮圖敎有茶毗威儀事具𣵀槃經陁羅尼¶
<pb:KR4c0069_SBCK_060-23a>¶
門有佛頂呪功德事具尊勝經經文甚詳¶
此記不載今但載大師僧行佛事興建幢¶
義趣而巳大師姓吉號智如綘郡正平人¶
自孩及童不飲酒不茹葷不食肉不兒戲¶
年十二授經扵僧皎二十二受具戒於僧¶
晤學四分律於曇睿律師通楞伽思益心¶
要於法凝大師貞元中寺舉省選累補昭¶
成敬愛等五寺開法臨壇大德繇是行&KR0906;¶
高名&KR1051;重僧尼輩請以聖善寺勑置法寳¶
<pb:KR4c0069_SBCK_060-23b>¶
嚴持院處之居十年而法供無虛日律講¶
無虚月使疑者信墯者勤增上慢者退僧¶
風驟變佛事勃興實我師傳授誘誨之力¶
也大和八年十二月二十三日終於本院¶
報年八十六僧夏六十五明年正月十五¶
日合都城道俗萬數具𣵀槃儀移窆於龍¶
門祖師塔院又明年某月某日用闍維法¶
遷祔於奉先寺祖師塔西而建幢焉噫大¶
師自出家至即世前後講毗尼三十㑹度¶
<pb:KR4c0069_SBCK_060-24a>¶
苾蒭百千人秉律登壇施法行化者五十¶
五載而身相長大面相端嚴心不放逸口¶
無戲論四部瞻仰敬而畏之矧又以&KR0033;心¶
坐道塲以密行傳法藏爲東王城十大德¶
首爲南贍部八關戒師名冠萬僧利及百¶
衆𫠦謂提智慧劒破煩惱賊撾無畏鼓降¶
内外魔凜乎佛庭之&KR0033;臣鬱乎僧壇之大¶
將者也初師之將遷化也無病無惱晏坐¶
齋心領一童詣諸寺遇像致敬逢僧與遊¶
<pb:KR4c0069_SBCK_060-24b>¶
口雖不言心若黙別後數日而化識者異¶
之及臨盡滅也告弟子言我殁後當依本¶
院先師遺法勿塔勿墳唯造佛頂尊勝陁¶
羅尼一幢寘吾茶毗之𫠦吾形之化吾願¶
常在願依幢之塵之影利益一切衆生吾¶
願足矣今院主上首弟子振公泊傳法受¶
遺侍者弟子某等若干人合力建幢以畢¶
師志振輩以居易辱爲是院門徒者有年¶
矣又十年以還蒙師授八闗齋戒見託爲¶
<pb:KR4c0069_SBCK_060-25a>¶
記附于眞言蓋欲以奉本敎而滿先願尋¶
往因而集來果也欲重此義以一偈賛之¶
偈云¶
　幢功德甚大　師行願甚深¶
　孰見如是幢　不發菩提心¶
白氏文集卷第六十¶
