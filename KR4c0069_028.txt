# -*- mode: mandoku-view -*-
#+TITLE: 白氏長慶集
#+DATE: 2015-09-23 10:18:44
#+PROPERTY: JUAN 28

¶
　　與元九書<md:KR4c0069_SBCK_028-2a>¶月日居易白微之足下自足下謫江陵至¶於今凡所贈
答詩僅百篇每詩来或辱序¶或辱書冠於巻首皆所以
陳古今歌詩之¶義且自叙為文因縁與年月之逺近也
<pb:KR4c0069_WYG_044-1b>
僕¶既受足下詩又諭足下此意常欲承答来¶㫖麤論歌
詩大端并自述為文之意總為¶一書致足下前累嵗已
来牽故少暇間有¶容隙或欲為之又自思所陳亦無足
下¶之見臨紙復罷者數四率不能成就其志<md:KR4c0069_SBCK_028-2b>¶以至於今
今俟罪潯陽除盥櫛食寢外無¶餘事因覽足下去通州
日所留新舊文二¶十六軸開巻得意忽如會面心所畜
者便¶欲快言往往自疑不知相去萬里也既而¶憤悱之
氣思有所洩遂追就前志勉為此¶書足下幸試為僕留
<pb:KR4c0069_WYG_044-2a>
意一省夫文尚矣三¶才各有文天之文三光首之地之
文五材¶首之人之文六經首之就六經言詩又首¶之何
者聖人感人心而天下和平感人心<md:KR4c0069_SBCK_028-3a>¶者莫先乎情莫始
乎言莫切乎聲莫深乎¶義詩者根情苗言華聲實義上
自賢聖下¶至愚騃微及豚魚幽及鬼神羣分而氣同¶形
異而情一未有聲入而不應情交而不¶感者聖人知其
然因其言經之以六義緣¶其聲緯之以五音音有韻義
有類韻協則¶言順言順則聲易入類舉則情見情見則
<pb:KR4c0069_WYG_044-2b>
感易交於是乎孕大含深貫微洞密上下¶通而一氣泰
憂樂合而百志熙五帝三皇<md:KR4c0069_SBCK_028-3b>¶所以直道而行垂拱而理
者揭此以為大¶柄決此以為大寳也故聞元首明股肱
良¶之歌則知虞道昌矣聞五子洛汭之歌則¶知夏政荒
矣言者無罪聞者作戒言者聞¶者莫不兩盡其心焉洎
周衰秦興採詩官¶廢上不以詩補察時政下不以歌洩
導人¶情乃至於謟成之風動救失之道𡙇(丘月/切)于時¶六
義始刓(五官/切)矣國風變為騷辭五言始於蘇¶李蘇李騷
<pb:KR4c0069_WYG_044-3a>
人皆不遇者各繫其志發而為<md:KR4c0069_SBCK_028-4a>¶文故河梁之句止於傷
别澤畔之吟歸於¶怨思彷徨抑鬱不暇及他耳然去詩
未遠¶梗槩尚存故興離别則引雙鳧一雁為喻¶諷君子
小人則引香艸惡鳥為比雖義類¶不具猶得風人之什
二三焉于時六義始¶𡙇矣晉宋已還得者蓋寡以康樂
之奥博¶多溺於山水以淵明之高古偏放於田園¶江鮑
之流又狹於此如梁鴻五噫之例者¶百無一二焉于時
六義寖微矣陵夷至<md:KR4c0069_SBCK_028-4b>¶於梁陳間率不過嘲風雪弄花艸
<pb:KR4c0069_WYG_044-3b>
而已噫¶風雪花艸之物三百篇中豈捨之乎顧所¶用何
如耳設如北風其涼假風以刺威虐¶也雨雪霏霏以愍
征役也常棣之華¶感華以諷兄弟也采采芣苢美艸以
樂有¶子也皆興發於此而義歸於彼反是者可¶乎哉然
則餘霞㪚成綺澄江淨如練離花¶先委露别葉乍辭風
之什麗則麗矣吾不¶知其所諷焉故僕所謂嘲風雪弄
花艸而<md:KR4c0069_SBCK_028-5a>¶已于時六義盡去矣唐興二百年其間詩¶人不
可勝數所可舉者陳子昂有感遇詩¶二十首鮑魴有感
<pb:KR4c0069_WYG_044-4a>
興詩十五首又詩之豪¶者世稱李杜之作才已竒矣人
不逮矣¶索其風雅比興十無一焉杜詩最多可傳¶者千
餘篇至於貫穿今古覼(郎何/切)縷(兩舉/切)㮞律盡工¶盡善又
過於李然撮其新安吏石濠吏潼闗¶吏塞蘆子留花門
之章朱門酒肉臭路有凍¶死骨之句亦不過三四十首
杜尚如此況不<md:KR4c0069_SBCK_028-5b>¶逮杜者乎僕嘗痛詩道崩壞忽忽憤發
或¶食輟哺夜輟寢不量才力欲扶起之嗟乎¶事有大謬
者又不可一二而言然亦不能¶不麤陳於左右僕始生
<pb:KR4c0069_WYG_044-4b>
六七月時乳母抱¶弄於書屏下有指無字之字示僕者
僕雖¶口未能言心已默識後有問此二字者雖¶百十其
試而指之不差則僕宿習之縁已¶在文字中矣及五六
嵗便學為詩九嵗諳¶識聲韻十五六始知有進士苦節
讀書二<md:KR4c0069_SBCK_028-6a>¶十已来晝課賦夜課書閒又課詩不遑寢¶息矣
以至於口舌成瘡手肘成胝(㫖而/切)既壯而¶膚革不豐盈
未老而齒髮早衰白瞥瞥(匹蔑/切)然¶如飛蠅垂珠在眸子
中也動以萬數蓋以¶苦學力文所致又自悲矣家貧多
<pb:KR4c0069_WYG_044-5a>
故二十¶七方從鄉賦既第之後雖專於科試亦不¶廢詩
及授校書郎時已盈三四百首或出¶示交友如足下輩
見皆謂之工其實未窺¶作者之域耳自登朝来年齒漸
長閲事漸<md:KR4c0069_SBCK_028-6b>¶多每與人言多詢時務每讀書史多求理¶道
始知文章合為時而著歌詩合為事而¶作是時皇帝初
即位宰府有正人屢降璽¶書訪人急病僕當此日擢在
翰林身是諌¶官手請諫紙啓奏之外有可以救濟人病¶
裨補時闕而難於指言者輒詠歌之欲稍¶稍遞進聞於
<pb:KR4c0069_WYG_044-5b>
上上以廣宸聰副憂勤次以¶酬恩奬塞言責下以復吾
平生之志豈圖¶志未就而悔已生言未聞而謗已成矣
又<md:KR4c0069_SBCK_028-7a>¶請為左右終言之凡聞僕賀雨詩而衆口¶籍籍已謂
非宜矣聞僕哭孔戡詩衆面脉¶脉盡不悦矣聞秦中吟
則權豪貴近者相¶目而變色矣聞樂逰園寄足下詩則
執政¶柄者扼腕矣聞宿紫閣村詩則握軍要者¶切齒矣
大率如此不可徧舉不相與者號¶為沽名號為詆訐號
為訕謗苟相與者則¶如牛僧孺之戒焉乃至骨肉妻孥
<pb:KR4c0069_WYG_044-6a>
皆以我¶為非也其不我非者舉不過三兩人有<md:KR4c0069_SBCK_028-7b>¶鄧魴者
見僕詩而喜無何而魴死有唐衢¶者見僕詩而泣未幾
而衢死其餘則足下¶又十年来困躓若此嗚呼豈六義
四¶始之風天將破壞不可支持耶抑又不知¶天之意不
欲使下人之病苦聞於上耶不¶然何有志於詩者不利
若此之甚也然僕¶又自思闗東一男子耳除讀書屬文
外其¶他懵然無知乃至書畫棊博可以接羣居¶之歡者
一無通曉即其愚拙可知矣初應<md:KR4c0069_SBCK_028-8a>¶進士時中朝無緦麻
<pb:KR4c0069_WYG_044-6b>
之親達官無半面之¶舊策蹇步於利足之途張空拳於
戰文之¶場十年之間三登科第名入衆耳迹升清¶貫出
交賢俊入侍冕旒始得名於文章終¶得罪於文章亦其
宜也日者又聞親友閒¶説禮吏部舉選人多以僕私試
賦判傳為¶準的其餘詩句亦往往在人口中僕恧(女六/切)
然¶自愧不之信也及再来長安又聞有軍使¶高霞寓者
欲聘娼妓妓大誇曰我誦得白<md:KR4c0069_SBCK_028-8b>¶學士長恨歌豈同他妓
哉由是增價又足¶下書云到通州日見江館柱間有題
<pb:KR4c0069_WYG_044-7a>
僕詩¶者復何人哉又昨過漢南日適遇主人集¶衆樂娛
他賓諸妓見僕来指而相顧曰此¶是秦中吟長恨歌主
耳自長安抵江西三¶四千里凡鄉校佛寺逆旅行舟之
中往往¶有題僕詩者士庶僧徒孀婦處女之口每¶每有
詠僕詩者此誠雕蟲之戲不足為多¶然今時俗所重正
在此耳雖前賢如淵雲<md:KR4c0069_SBCK_028-9a>¶者前輩如李杜者亦未能忘情
於其間哉¶古人云名者公器不可以多取僕是何者¶竊
時之名已多既竊時名又欲竊時之富¶貴使已為造物
<pb:KR4c0069_WYG_044-7b>
者肯兼與之乎今之迍窮¶理固然也況詩人多蹇如陳
子昂杜甫各¶授一拾遺而迍剝至死李白孟浩然輩不¶
及一命窮悴終身近日孟郊六十終試協¶律張籍五十
未離一太祝彼何人哉彼何¶人哉況僕之才又不逮彼
今雖謫在遠郡<md:KR4c0069_SBCK_028-9b>¶而官品至第五月俸四五萬寒有衣饑
有¶食給身之外施及家人亦可謂不負白氏¶之子矣微
之微之勿念我哉僕數月来檢¶討囊篋中得新舊詩各
以類分分為巻首¶自拾遺来凡所適所感闗於美刺興
<pb:KR4c0069_WYG_044-8a>
比者¶又自武徳訖元和因事立題題為新樂府¶者共一
百五十首謂之諷諭詩又或退公¶獨處或移病閒居知
足保和吟翫情性者¶一百首謂之閒適詩又有事物牽
於外情<md:KR4c0069_SBCK_028-10a>¶理動於内隨感遇而形於歎詠者一百首¶謂之
感傷詩又有五言七言長句絶句自¶一百韻至兩韻者
四百餘首謂之雜律詩¶凡為十五巻約八百首異時相
見當盡致¶於執事微之古人云窮則獨善其身達則¶兼
濟天下僕雖不肖常師此語大大夫所¶守者道所待者
<pb:KR4c0069_WYG_044-8b>
時時之来也為雲龍為風¶鵬勃然突然陳力以出時之
不来也為霧¶豹為冥鴻寂兮寥兮奉身而退進退出處<md:KR4c0069_SBCK_028-10b>¶何往而不自得哉故僕志在兼濟行在獨¶善奉而始終
之則為道言而發明之則為¶詩謂之諷諭詩兼濟之志
也謂之閒適詩¶獨善之義也故覽僕詩知僕之道焉其
餘¶雜律詩或誘於一時一物發於一笑一吟¶率然成章
非平生所尚者但以親朋合散¶之際取其釋恨佐懽今
銓次之間未能刪¶去他時有為我編集斯文者畧之可
<pb:KR4c0069_WYG_044-9a>
也微¶之夫貴耳賤目榮古陋今人之大情也僕<md:KR4c0069_SBCK_028-11a>¶不能遠
徵古舊如近嵗韋蘇州歌行清麗¶之外頗近興諷其五
言詩又高雅閒澹自¶成一家之體今之秉筆誰能及之
然當¶蘇州在時人亦未甚愛重必待身後然後人¶貴之
今僕之詩人所愛者悉不過襍律詩¶與長恨歌已下耳
時之所重僕之所輕至¶於諷諭者意激而言質閒適者
思澹而詞¶迂以質合迂宜人之不愛也今所愛者並¶世
而生獨足下耳然千百年後安知復無<md:KR4c0069_SBCK_028-11b>¶如足下者出而
<pb:KR4c0069_WYG_044-9b>
知愛我詩哉故自八九年¶来與足下小通則以詩相戒
小窮則以詩¶相勉索居則以詩相慰同處則以詩相娛¶
知吾最要率以詩也如今年春逰城南時¶與足下馬上
相戲因各誦新艷小律不襍¶他篇自皇子陂歸昭國里
迭吟遞唱不絶¶聲者二十里餘樊李在旁無所措口知
我¶者以為詩仙不知我者以為詩魔何則勞¶心靈役聲
氣連朝接夕不自知其苦非魔<md:KR4c0069_SBCK_028-12a>¶而何偶同人當美景或
花時宴罷或月夜¶酒酣一咏一吟不知老之將至雖驂
<pb:KR4c0069_WYG_044-10a>
鸞鶴¶逰蓬瀛者之適無以加于此焉又非仙而¶何微之
微之此吾所以與足下外形骸脱¶蹤蹟傲軒鼎輕人寰
者又以此也當此之¶時足下興有餘力且與僕悉索還
往中詩¶取其尤長者如張十八古樂府李二十新¶歌行
盧楊二祕書律詩竇七元八絶句博¶搜精掇編而次之
號元白往還詩集衆君<md:KR4c0069_SBCK_028-12b>¶子得擬議於此者莫不踊躍欣
喜以為盛¶事嗟乎言未終而足下左轉不數月而僕¶又
繼行心期索然何日成就又可為之歎¶息矣又僕嘗語
<pb:KR4c0069_WYG_044-10b>
足下凡人為文私於自是¶不忍於割截或失於繁多其
間妍&KR0896;益又¶自惑必待交友有公鑒無姑息者討論而¶
削奪之然後繁簡當無不得其中矣況僕與¶足下為文
尤患其多已尚病之況他人乎¶今且各纂詩筆麤為巻
第待與足下相見<md:KR4c0069_SBCK_028-13a>¶日各出所有終前志焉又不知相遇
是何¶年相見在何地溘(苦盍/切)然而至則如之何微之¶微
之知我心哉潯陽臘月江風苦寒嵗暮¶鮮歡夜長無睡
引筆鋪紙悄然燈前有念¶則書言無次第勿以繁雜為
<pb:KR4c0069_WYG_044-11a>
倦且以代一¶夕之話也微之知我心哉樂天再拜¶
　　　答户部崔侍郎書¶
侍郎院長閣下戸部牒中奉八月十七日¶書具承康寜
喜與抃會并别觀手翰訪叙<md:KR4c0069_SBCK_028-13b>¶綢繆何眷好勤勤若此之
不替也幸甚幸¶甚首垂問以鄙況不足云蓋默默兀兀
委¶順任化而已次垂問以體氣除舊目疾外¶雖不甚健
亦幸無急病矣次垂問以月俸¶月俸雖不多然量入以
為用亦不至凍餒¶矣又垂問以舍弟渠從事東川近得
<pb:KR4c0069_WYG_044-11b>
書且¶知無恙矣終垂問以心地此最要者輒梗¶槩言之
頃與閣下在禁中日每視艸之暇¶匡牀接枕言不及他
常以南宗心要互相<md:KR4c0069_SBCK_028-14a>¶誇導别来閒獨隨分增修比於曩
時亦似¶有得得中無得無可寄言来書云麤示可¶乎斯
不可也又知兵部李尚書同在南宫¶錢蕭二舍人移官
閒秩退朝之暇數獲晤¶言每話舊逰輒蒙見念此蓋君
子久要之¶心不為榮顇合㪚增減耳而不佞者又何¶幸
焉然自到潯陽忽已周嵗外物盡遣中¶心甚虛雖賦命
<pb:KR4c0069_WYG_044-12a>
之間則有厚薄而忘懷之¶後亦無窮通用此道推頽然
自足又或杜<md:KR4c0069_SBCK_028-14b>¶門隠几塊然自居木形灰心動逾旬月當¶
此之際又不知居在何地身是何人雖鵩¶鳥集於前枯
栁生於肘不能動其心也而¶況進退榮辱之累耶又思
頃者接確論時¶走嘗有言薦於執事云心與迹多相戾
道¶與名不兩立苟有志於道者若不幸於外¶是幸於内
猥蒙歎賞猶憶之乎今之身心¶或近是矣退思此語撫
省初心求仁得仁¶又何不足之有也前月中長兄從宿
<pb:KR4c0069_WYG_044-12b>
州来<md:KR4c0069_SBCK_028-15a>¶又孤㓜弟姪六七人皆自遠至日有糲(郎達/切)食¶嵗
有麤(食胡/切)衣饑寒獲同骨肉相保此亦默默¶委順之外
益自安也況廬山在前九江在¶左出門是滄浪水舉頭
見香爐峰東西二¶林時時一往至如瀑水怪石桂風杉
月平¶生所愛者盡在其中此又兀兀任化之外¶益自適
也今日之心誠不待此而後安適¶況兼之者乎此鄙人
所以安又安適又適¶而不知命之窮老之至也院長公
望日重<md:KR4c0069_SBCK_028-15b>¶啓沃非遙仰惟勉樹勲名勿以鄙劣為念
<pb:KR4c0069_WYG_044-13a>
　　　與濟法師書¶
月日弟子太原白居易白濟上人侍右¶昨者頂謁時不
以愚蒙言及佛法或未了¶者許重討論今經典間未諭
者其義有二¶欲面問答恐彼此卒卒語言不盡故粗形¶
於文字願詳覽之敬佇報章以開未悟所¶望所望佛以
無上大慧觀一切衆生知其¶根性大小不等而以方便
智説方便法故<md:KR4c0069_SBCK_028-16a>¶為闡提説十善法為小乗説四諦法為
中¶乗説十二因縁法為大乗説六波羅密法¶皆對病根
<pb:KR4c0069_WYG_044-13b>
救以良藥此盡方便教中不易¶之典也何以若為小乗
人説大乗法心則¶狂亂狐疑不信所謂無以大海内於
牛迹¶也若為大乗人説小乗法是以穢食置於¶寳器所
謂彼自無創勿傷之也故維摩經¶總其義云為大醫王
應病與藥又首楞嚴¶三昧經云不先思量而説何法隨
其所應<md:KR4c0069_SBCK_028-16b>¶而為説法正是此義耳猶恐説法者不隨¶人之
根性也故又法華經戒云若但讃佛¶乗衆生沒在罪苦
不能信是法破法不信¶故如此非獨慮説者不能救病
<pb:KR4c0069_WYG_044-14a>
亦懼聞者¶不信沒入罪苦也則佛之付囑豈不丁寜¶也
何則法王經云若定根基為小乗人説¶小乗法為大乗
人説大乗法為闡提人説闡提法是㫁佛性是¶滅佛身
是説法人當歴百千萬刧墮諸地¶獄縱佛出世猶未得
出若生人中缺脣無<md:KR4c0069_SBCK_028-17a>¶舌獲如是報何以故衆生之性即
是法性¶從本已来無有增減云何於中分别病藥¶又云
於諸法中若説高下即名邪説其口¶當破其舌當裂何
以故一切衆生心垢同¶一垢心淨同一淨衆生若病應
<pb:KR4c0069_WYG_044-14b>
同一病衆¶生須藥應同一藥若説多法即名顛倒何¶以
故為妄分别拆善惡法破一切法故隨¶機説法㫁佛道
故此又了然不壞之義也¶又金剛經云是法平等無有
高下是名阿<md:KR4c0069_SBCK_028-17b>¶耨多羅三藐三菩提又金剛三昧經云皆¶
以一味道終不以小乗無有諸襍味猶如¶一雨潤據此
後三經則與前三經義甚相¶戾也其故何哉若云依維
摩詰謂富樓那¶云先當入定觀此人心然後説法又云
不¶觀人根不應説法夫以富樓那之通慧又¶親奉如来
<pb:KR4c0069_WYG_044-15a>
為大弟子尚未能觀知人心況¶復五百嵗末法中弟子
豈盡能觀知人心¶而後説法乎設使觀知人心若彼發
小乗<md:KR4c0069_SBCK_028-18a>¶心而為説大乗法可乎若未能觀彼心而¶率已意
説又可乎既未能觀與默然不説¶又可乎若云依義又
依語則上六經之義¶互相違反其將孰依乎若云依了
義經則¶三世諸佛一切善法皆從此六經出孰名¶為不
了義經乎況諸經中與維摩法華首¶楞嚴之説同者非
一也與法王金剛金剛¶三昧之説同者亦非一也不可
<pb:KR4c0069_WYG_044-15b>
遍舉故於¶二義中各舉三經此六經皆上人常所講<md:KR4c0069_SBCK_028-18b>¶讀
者今故引以為問必有甚深之㫖焉今¶且有人忽問法
於上人上人或能觀知其¶心或未能觀知其心將應病
與藥而為説¶耶將同一病一藥而為説耶若應病與藥¶
是有高下是有襍味即反法王等三經之¶義豈徒反其
義又獲如上所説之罪報矣¶若同一病一藥為説必當
説大乗大乗即¶佛乗也若讃佛乗且不隨應心且不救
病¶即反維摩等三經之義豈徒反其義又使<md:KR4c0069_SBCK_028-19a>¶衆生沒在
<pb:KR4c0069_WYG_044-16a>
罪苦矣六者皆如来説如来是¶真語實語不誑語不異
語者今隨此則反¶彼順彼則逆此設有問者上人其將
何法¶以對焉此其未諭者一也又五藴者色受¶想行識
是也十二因縁者無明縁行行縁¶識識縁名名縁色色
縁六入六入縁觸觸縁¶受受縁愛愛縁取取縁有有縁
生生縁老¶死病苦憂悲苦惱是也夫五藴十二因縁¶蓋
一法也蓋一義也畧言之則為五詳言<md:KR4c0069_SBCK_028-19b>¶之則為十二雖
名數多少或殊其於倫次¶轉遷合同條貫今五藴中則
<pb:KR4c0069_WYG_044-16b>
色受想行識¶相次而十二縁中則行識色入觸受相縁¶
一則色在行前一則色次行後正序之既¶不類逆倫之
又不同若謂佛次第而言則¶不應有此雜亂若謂佛偶
然而説則不當¶名為因縁前後不倫其義安在此其未
諭¶者二也上人耆年大徳後學宗師就出家¶中又以説
法而作佛事必能研精二義合<md:KR4c0069_SBCK_028-20a>¶而通之仍望指陳著於
翰墨蓋欲藏於篋¶笥永永不忘也其餘疑義亦續咨問
居易¶稽首
<pb:KR4c0069_WYG_044-17a>
　　　與微之書¶
四月十日夜樂天白微之微之不見足下¶面已三年矣
不得足下書欲二年矣人生¶幾何離濶如此況以膠漆
之心置於胡越¶之身進不得相合退不得相忘牽攣乖
隔¶各欲白首微之微之如何如何天實為之<md:KR4c0069_SBCK_028-20b>¶謂之奈何
僕初到潯陽時有熊孺登来得¶足下前年病甚時一札
上報疾狀次序病¶心終論平生交分且云危惙(朱劣/切)之
際不暇及¶他唯收數帙文章封題其上曰他日送達¶白
<pb:KR4c0069_WYG_044-17b>
二十二郎便請以代書悲哉微之於我¶也其若是乎又
睹所寄聞僕左降詩云殘¶燈無焰影憧憧此夕聞君謫
九江垂死病¶中驚起坐闇風吹雨入寒窗此句他人尚¶
不可聞況僕心哉至今每吟猶惻惻耳且<md:KR4c0069_SBCK_028-21a>¶置是事畧叙
近懷僕自到九江已涉三載¶形骸且健方寸甚安下至
家人幸皆無恙¶長兄去夏自徐州至又有諸院孤小弟
妹¶六七人提挈同来頃所牽念者今悉置在¶目前得同
寒煖饑飽此一泰也江州風候¶稍涼地少瘴癘乃至虵
<pb:KR4c0069_WYG_044-18a>
虺蚊蚋雖有甚稀¶湓魚頗肥江酒極美其餘食物多類
北地¶僕門内之口雖不少司馬之俸雖不多量¶入儉用
亦可自給身衣口食且免求人此<md:KR4c0069_SBCK_028-21b>¶二泰也僕去年秋始
逰廬山到東西二林¶間香鑪峰下見雲水泉石勝絶第
一愛不¶能舍因置草堂前有喬松十數株修竹千¶餘竿
青蘿為牆垣白石為橋道流水周於¶舍下飛泉落於簷
間紅榴白蓮羅生池砌¶大抵若是不能殫記每一獨往
動彌旬日¶平生所好者盡在其中不唯忘歸可以終¶老
<pb:KR4c0069_WYG_044-18b>
此三泰也計足下久不得僕書必加憂¶望今故録三泰
以先奉報其餘事況條寫<md:KR4c0069_SBCK_028-22a>¶如後云云微之微之作此書
夜正在艸堂¶中山忩下信手把筆隨意亂書封題之時¶
不覺欲曙舉頭但見山僧一兩人或坐或¶臥又聞山猿
谷鳥哀鳴啾啾平生故人去¶我萬里瞥然塵念此際蹔
生餘習所牽便¶成三韻云憶昔封書與君夜金鑾殿後
欲¶明天今夜封書在何處廬山菴裏曉燈前¶籠鳥檻猿
俱未死人間相見是何年微之¶微之此夕我心君知之
<pb:KR4c0069_WYG_044-19a>
乎樂天頓首<md:KR4c0069_SBCK_028-22b>¶　　　茘枝圖序¶
茘枝生巴峽間樹形團團如帷蓋葉如桂¶冬青華如橘
春榮實如丹夏熟紫如蒲萄¶核如枇杷殻如紅繒膜如
紫綃瓤(女良切又/如羊切)肉瑩白¶如氷雪漿液甘酸如醴酪大
畧如彼其實¶過之若離本枝一日而色變二日而香變¶
三日而味變四五日外色香味盡去矣元¶和十五年夏
南賓守樂天命工史圖而書¶之蓋為不識者與識而不
<pb:KR4c0069_WYG_044-19b>
及一二三日者<md:KR4c0069_SBCK_028-23a>¶云¶
　
　
　
　
　
　
　¶白氏長慶集巻四十五<md:KR4c0069_SBCK_028-24a>¶<md:KR4c0069_SBCK_029-1a>¶
<pb:KR4c0069_WYG_045-1a>
欽定四庫全書
　白氏長慶集巻四十六¶
　　　　　　　　　　　　唐　白居易　撰
　
